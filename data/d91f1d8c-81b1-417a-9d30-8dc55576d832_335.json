{"content": "# Projekty technologiczne przedmiotem porozumienia z Wojskowym Instytutem Techniki In\u017cynieryjnej-- Serwis Akademii G\u00f3rniczo-Hutniczej \n\nURL: https://agh.edu.pl/aktualnosci/detail/projekty-technologiczne-przedmiotem-porozumienia-z-wojskowym-instytutem-techniki-inzynieryjnej\nCrawled: 2025-03-19 21:14:53\n\nProjekty technologiczne przedmiotem porozumienia z Wojskowym Instytutem Techniki In\u017cynieryjnej \n\n 18/02/2025 \n\n 17 lutego 2025 r. Akademia G\u00f3rniczo-Hutnicza oraz Wojskowy Instytut Techniki In\u017cynieryjnej (WITI) zawar\u0142y porozumienie o wsp\u00f3\u0142pracy naukowo-badawczej. Wsp\u00f3lne dzia\u0142ania obu instytucji przyczyni\u0105 si\u0119 do rozwoju nowoczesnych rozwi\u0105za\u0144 obronnych, wspieraj\u0105cych zar\u00f3wno sektor wojskowy, jak i cywilny. \n\nPorozumienie ma na celu intensyfikacj\u0119 dzia\u0142a\u0144 badawczych i rozwojowych w zakresie nowoczesnych technik i technologii wojskowych, ochrony ludno\u015bci oraz innowacyjnych rozwi\u0105za\u0144 in\u017cynieryjnych.\u00a0\n\nG\u0142\u00f3wne cele wsp\u00f3\u0142pracy obejmuj\u0105:\n\nwsp\u00f3lne dzia\u0142ania naukowo-badawcze na rzecz zwi\u0119kszenia obronno\u015bci Polski,\n\nrozw\u00f3j wsp\u00f3\u0142pracy naukowej i badawczej w wybranych domenach operacyjnych dla Wojska Polskiego,\n\nwzmocnienie potencja\u0142u przedsi\u0119biorczo\u015bci i innowacji,\n\nrealizacj\u0119 wsp\u00f3lnych projekt\u00f3w w zakresie dzia\u0142alno\u015bci wojskowej, edukacyjnej, naukowej i przedsi\u0119biorczo\u015bci.\n\nPierwsze wsp\u00f3lne projekty badawczo-rozwojowe dotycz\u0105: system\u00f3w oczyszczania wody dostosowanych do ekstremalnych warunk\u00f3w pola walki; mobilnych, kontenerowych szpitali polowych wyposa\u017conych w wyroby przeciwdrobnoustrojowe; nowoczesnych pow\u0142ok zwalczaj\u0105cych patogeny w ekstremalnych warunkach polowych.\n\nW dalszych planach znajduj\u0105 si\u0119 tak\u017ce projekty z zakresu in\u017cynierii pola walki oraz technologii ochrony ludno\u015bci na wypadek ataku.\n\nW ramach zawartego porozumienia pierwszym podmiotem wsp\u00f3\u0142pracuj\u0105cym z WITI z ramienia AGH b\u0119dzie Wydzia\u0142 Metali Nie\u017celaznych.\n\nWITI prowadzi ponadto dzia\u0142alno\u015b\u0107 podstawow\u0105 w dziedzinie nauk przyrodniczych i technicznych w zakresie:\n\ndiagnostyki i utylizacji materia\u0142\u00f3w niebezpiecznych,\n\n\u015brodk\u00f3w bojowych, g\u0142\u00f3wnie amunicji saperskiej i jej element\u00f3w,\n\n\u00a0sprz\u0119tu i \u015brodk\u00f3w do budowy, rozpoznania, pokonywania i likwidacji zap\u00f3r minowych,\n\nsprz\u0119tu do wykrywania i likwidacji improwizowanych urz\u0105dze\u0144 wybuchowych (IED),\n\nmateria\u0142\u00f3w wybuchowych,\n\nsystem\u00f3w fizycznej ochrony obszaru,\n\nsterowania amunicj\u0105 sapersk\u0105,\n\nelektroenergetyki polowej \u2013 \u017ar\u00f3de\u0142 pr\u0105du, przemys\u0142u energii i o\u015bwietlenia,\n\nbada\u0144 wp\u0142ywu warunk\u00f3w \u015brodowiskowo-atmosferycznych,\n\nbada\u0144 odporno\u015bci na wp\u0142yw zjawisk towarzysz\u0105cych wybuchom i nara\u017ceniom mechanicznym,\n\nrejestracji i analizy zjawisk fizycznych, w tym tak\u017ce oddzia\u0142ywa\u0144 elektrycznych, magnetycznych i grawitacyjnych,\n\nmaszyn in\u017cynieryjnych i sprz\u0119tu do prac drogowych, fortyfikacyjnych i utrzymania lotnisk,\n\nsprz\u0119tu mostowo i desantowo-przeprawowego,\n\nfortyfikacji polowej,\n\nsprz\u0119tu i \u015brodk\u00f3w do prowadzenia obserwacji i rozpoznania, maskowania oraz pozoracji,\n\ntechnologii i sprz\u0119tu do zbierania, gromadzenia, przetwarzania i przesy\u0142ania danych z rozpoznania in\u017cynieryjnego.\n\nfot. archiwum AGH\n\nfot. archiwum AGH\n\nPowr\u00f3t", "metadata": {"url": "https://agh.edu.pl/aktualnosci/detail/projekty-technologiczne-przedmiotem-porozumienia-z-wojskowym-instytutem-techniki-inzynieryjnej", "title": "Projekty technologiczne przedmiotem porozumienia z Wojskowym Instytutem Techniki In\u017cynieryjnej-- Serwis Akademii G\u00f3rniczo-Hutniczej ", "depth": 2, "duplicate": false, "content_hash": "dc6e1fcaf79cca5ad59d91292dc1c5f4", "word_count": 311, "headings": [{"level": 1, "text": "Projekty technologiczne przedmiotem porozumienia z Wojskowym Instytutem Techniki In\u017cynieryjnej"}, {"level": 2, "text": "Inne artyku\u0142y z kategorii Nauka"}, {"level": 2, "text": "Najnowsze artyku\u0142y"}, {"level": 2, "text": "Stopka"}]}}