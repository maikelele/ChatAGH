{"content": "# Kierunek-Technologie Przemys\u0142u 4.0 | Wydzia\u0142 Elektrotechniki, Automatyki, Informatyki i In\u017cynierii Biomedycznej AGH\n\nURL: https://www.eaiib.agh.edu.pl/kierunek-technologie-przemyslu-4-0/\nCrawled: 2025-03-19 21:30:04\n\nKierunek kszta\u0142cenia: Technologie Przemys\u0142u 4.0\n\nWarunki rekrutacji\n\nKandydaci\n\nAutomatyka i Robotyka\n\nComputer science\n\nElektrotechnika\n\nInformatyka\n\nInformatyka Medyczna\n\nInformatyka i systemy inteligentne\n\nIn\u017cynieria Biomedyczna\n\nMetrologia i In\u017cynieria Pomiar\u00f3w (II stopie\u0144)\n\nMikroelektronika w technice i medycynie\n\nTechnologie Przemys\u0142u 4.0\n\nEgzaminy wst\u0119pne na II stopie\u0144 studi\u00f3w\n\nStudia podyplomowe i kursy dokszta\u0142caj\u0105ce\n\nstudia I stopnia (in\u017cynierskie)\n\nOpis kierunku kszta\u0142cenia:\nWsp\u00f3\u0142czesne przedsi\u0119biorstwa, w szczeg\u00f3lno\u015bci produkcyjne, funkcjonuj\u0105 w rzeczywisto\u015bci tzw. czwartej rewolucji przemys\u0142owej. Pod coraz popularniejsz\u0105 nazw\u0105 Przemys\u0142 4.0 kryje si\u0119 zbi\u00f3r zintegrowanych nowoczesnych technologii i system\u00f3w. Wymieniaj\u0105 si\u0119 one w czasie rzeczywistym informacjami umo\u017cliwiaj\u0105c efektywny nadz\u00f3r, zarz\u0105dzanie, zwi\u0119kszanie wydajno\u015bci, efektywno\u015bci ekonomicznej i jako\u015bci.\nKierunek Technologie Przemys\u0142u 4.0 ma na celu wykszta\u0142ci\u0107 in\u017cyniera, kt\u00f3ry odnajdzie si\u0119 w nowoczesnym zak\u0142adzie produkcyjnym. St\u0105d te\u017c kszta\u0142cenie obejmuje zagadnienia dotycz\u0105ce automatyki, informatyki, zarz\u0105dzania produkcj\u0105 jak te\u017c i in\u017cynierii materia\u0142owej oraz technologii wytw\u00f3rczych. To interdyscyplinarne nastawienie we wsp\u00f3\u0142pracy Wydzia\u0142u EAIiIB oraz Wydzia\u0142u Odlewnictwa pozwoli\u0142o nam na zaoferowanie unikalnej oferty. Wykorzystuj\u0105c baz\u0119 laboratoryjn\u0105 i kompetencje pracownik\u00f3w obydwu wydzia\u0142\u00f3w pozwala kszta\u0142ci\u0107 student\u00f3w nie tylko od strony IT ale tak\u017ce technologii.\nCelem kszta\u0142cenia na kierunku Technologie Przemys\u0142u 4.0 jest wi\u0119c zapewnienie absolwentowi praktycznych umiej\u0119tno\u015bci in\u017cynierskich koniecznych w pracy zawodowej. B\u0119dzie on potrafi\u0142 rozwiazywa\u0107 wsp\u00f3\u0142czesne problemy technologiczne wyst\u0119puj\u0105cych w nowoczesnych zak\u0142adach przemys\u0142owych, szczeg\u00f3lnie w bran\u017cach zwi\u0105zanych z produkcj\u0105 oraz z obr\u00f3bk\u0105 materia\u0142\u00f3w.\nAbsolwent kierunku kszta\u0142cenia ma wiedz\u0119\u00a0w zakresie:\nmatematyki, fizyki, chemii przydatn\u0105 do formu\u0142owania i rozwi\u0105zywania typowych problem\u00f3w in\u017cynierskich; automatyki, robotyki i sterowania proces\u00f3w, zar\u00f3wno w zakresie teorii jak i zastosowa\u0144 oraz w zakresie technologii i rozwi\u0105za\u0144 czwartej rewolucji przemys\u0142owej (Przemys\u0142 4.0) i system\u00f3w cyberfizycznych; informatyki, w tym struktur danych, algorytm\u00f3w oraz programowania funkcyjnego i obiektowego. Zna metody prowadzenia oblicze\u0144 matematycznych z wykorzystaniem komputera; analizy danych, uczenia maszynowego i in\u017cynierii danych, element\u00f3w przetwarzania obraz\u00f3w oraz integracji rozwi\u0105za\u0144 analitycznych z systemami zarz\u0105dzania i wspomagania podejmowania decyzji; in\u017cynierii tworzyw i materia\u0142\u00f3w stosowanych w technologiach przemys\u0142owych, technologii wytwarzania element\u00f3w oraz oddzia\u0142ywania tych technologii na \u015brodowisko naturalne a tak\u017ce zastosowania narz\u0119dzi symulacyjnych i informatycznych do przewidywania efekt\u00f3w proces\u00f3w technologicznych; elektrotechniki i elektroniki; projektowania procesu produkcyjnego oraz maszyn i urz\u0105dze\u0144 wykorzystywanych w tym procesie, uwzgl\u0119dniaj\u0105c ekonomiczne uwarunkowani dzia\u0142alno\u015bci in\u017cynierskiej oraz zasadami zarzadzania i organizacji pracy\nAbsolwent kierunku kszta\u0142cenia potrafi:\nnapisa\u0107 program komputerowy rozwi\u0105zuj\u0105cy problem techniczny (Python, Matlab); dobra\u0107 algorytm do rozwi\u0105zywanego problemu; przeprowadzi\u0107 analiz\u0119 zbioru danych oraz stworzy\u0107 model realizuj\u0105cy postawione zadanie; wykorzysta\u0107 zar\u00f3wno modele statystyczne jak i uczenia maszynowego; integrowa\u0107 narz\u0119dzia analityki, zarz\u0105dzania i przechowywania danych; zaprojektowa\u0107 i zrealizowa\u0107 uk\u0142ad automatyki; integrowa\u0107 systemy pomiarowe i sterowania; \u0142\u0105czy\u0107 elementy automatyki oraz roboty z rozwi\u0105zaniami Przemys\u0142u 4.0; przeprowadzi\u0107\u00a0analiz\u0119\u00a0materia\u0142ow\u0105 elementu konstrukcji pod k\u0105tem materia\u0142\u00f3w wej\u015bciowych i technologii; odczyta\u0107 rysunki techniczne, schematy oraz projekty technologiczne oraz sporz\u0105dzi\u0107 dokumentacj\u0119 graficzn\u0105; przygotowa\u0107 za\u0142o\u017cenia problemu in\u017cynierskiego lub eksperymentu; zaplanowa\u0107 i zorganizowa\u0107 prac\u0119 zespo\u0142u specjalist\u00f3w; przeprowadzi\u0107 analiz\u0119 wynik\u00f3w oraz opracowa\u0107 raport merytoryczny; interpretowa\u0107 zjawiska zachodz\u0105ce w procesie produkcyjnym oraz w zaplanowany spos\u00f3b pog\u0142\u0119bia\u0107 i zdobywa\u0107 wiedz\u0119 i umiej\u0119tno\u015bci oraz dokonywa\u0107 krytycznej oceny funkcjonowania istniej\u0105cych rozwi\u0105za\u0144.\nPerspektywy zawodowe:\nAbsolwenci kierunku Technologie Przemys\u0142u 4.0 otrzymaj\u0105 wiedz\u0119 teoretyczn\u0105 i umiej\u0119tno\u015bci praktyczne pozwalaj\u0105ce na efektywne wykorzystanie najnowszych technik i technologii zar\u00f3wno w zakresie szeroko rozumianych system\u00f3w automatyzacji, analityki danych czy sterowania produkcj\u0105 jak te\u017c i w zakresie projektowania i wytwarzania element\u00f3w technologiami odlewniczymi i nie tylko. Absolwenci b\u0119d\u0105 bardzo atrakcyjni na rynku pracy. Podstawowymi pracodawcami s\u0105 firmy zwi\u0105zane z \nwytwarzaniem i obr\u00f3bk\u0105 materia\u0142\u00f3w\n i \nnowoczesn\u0105 produkcj\u0105\n. Absolwenci znajd\u0105 jednak te\u017c zatrudnienie w firmach zajmuj\u0105cych si\u0119 \nautomatyk\u0105\n, firmach\n informatycznych\n, a tak\u017ce o profilu \nbadawczo-rozwojowym\n. Absolwenci maj\u0105 mo\u017cliwo\u015b\u0107 kontynuacji kszta\u0142cenia na studiach II stopnia zar\u00f3wno kierunku Technologie Przemys\u0142u 4.0 (w przygotowaniu) jak te\u017c i na kierunku Automatyka i Robotyka.\n\nProgram zaj\u0119\u0107 dydaktycznych - SYLABUS\n\nRekrutacja - Informacje dla kandydat\u00f3w", "metadata": {"url": "https://www.eaiib.agh.edu.pl/kierunek-technologie-przemyslu-4-0/", "title": "Kierunek-Technologie Przemys\u0142u 4.0 | Wydzia\u0142 Elektrotechniki, Automatyki, Informatyki i In\u017cynierii Biomedycznej AGH", "depth": 3, "duplicate": false, "content_hash": "954785666ecd42883305ed72e6c8b31b", "word_count": 593, "headings": [{"level": 2, "text": "Kierunek kszta\u0142cenia: Technologie Przemys\u0142u 4.0"}, {"level": 3, "text": "Opis kierunku kszta\u0142cenia:"}, {"level": 3, "text": "Absolwent kierunku kszta\u0142cenia ma wiedz\u0119\u00a0w zakresie:"}, {"level": 3, "text": "Absolwent kierunku kszta\u0142cenia potrafi:"}, {"level": 3, "text": "Perspektywy zawodowe:"}]}}