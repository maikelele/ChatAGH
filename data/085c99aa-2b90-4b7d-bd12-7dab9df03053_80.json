{"content": "#  Kierunek Technologia chemiczna na Wydziale In\u017cynierii Materia\u0142owej i Ceramiki AGH -- Wydzia\u0142 In\u017cynierii Materia\u0142owej i Ceramiki AGH \n\nURL: https://ceramika.agh.edu.pl/kandydaci/studia-ii-stopnia/technologia-chemiczna\nCrawled: 2025-03-19 21:33:08\n\nPrzejd\u017a do tre\u015bci\n\nPrzejd\u017a do stopki\n\n Technologia chemiczna \n\nKierunek Technologia Chemiczna Wydzia\u0142u In\u017cynierii Materia\u0142owej i Ceramiki \n\nuplasowa\u0142 si\u0119 na VI miejscu w Rankingu Studi\u00f3w In\u017cynierskich Perspektywy 2024.\n\nCzy marzysz o karierze w przemy\u015ble lub laboratorium analitycznym? Wybierz studia II stopnia na kierunku Technologia chemiczna na AGH! Studia u nas gwarantuj\u0105 \ndobr\u0105 atmosfer\u0119, przyjaznych prowadz\u0105cych, praktyczn\u0105 wiedz\u0119\n oraz \nkontakt z przemys\u0142em\n \u00a0co owocuje ciekawymi propozycjami zawodowymi.\n\nStudia te dostarczaj\u0105 wiedz\u0119 i umiej\u0119tno\u015bci niezb\u0119dne do pracy w laboratoriach technologicznych, chemicznych i analitycznych w r\u00f3\u017cnych ga\u0142\u0119ziach przemys\u0142u, farmacji, medycyny i ochrony \u015brodowiska.\n\nTo, co je wyr\u00f3\u017cnia, to skoncentrowanie si\u0119 i specjalizacja w \nprojektowaniu materia\u0142\u00f3w\n oraz \ntechnologiach ceramicznych \n(jak technologia cementu i betonu, materia\u0142\u00f3w budowlanych, szk\u0142a, materia\u0142\u00f3w ogniotrwa\u0142ych, ceramiki u\u017cytkowej i innych niemetalicznych materia\u0142\u00f3w o specjalnych w\u0142a\u015bciwo\u015bciach i zastosowaniach).\u00a0\n\nNa studiach II stopnia, na kierunku Technologia Chemiczna, na Wydziale IMiC wyodr\u0119bnione zosta\u0142y \n\u015bcie\u017cki dyplomowania:\n\nAnalityka i Kontrola Jako\u015bci\n\nIn\u017cynieria i Zarz\u0105dzanie Procesami Przemys\u0142owymi, na kt\u00f3rej student wybiera jeden z trzech blok\u00f3w specjalistycznych:\n\n\u2022\u00a0\u00a0 \u00a0Szk\u0142o i metody jego przetw\u00f3rstwa,\u00a0\n \u2022\u00a0\u00a0 \u00a0Ceramika i materia\u0142y ogniotrwa\u0142e,\n \u2022\u00a0\u00a0 \u00a0Materia\u0142y budowlane (Tradycyjna i nowoczesna ceramika budowlana, Technologia betonu, In\u017cynieria materia\u0142\u00f3w wi\u0105\u017c\u0105cych)\n\nStudent w ramach przedmiot\u00f3w obieralnych mo\u017ce wybiera\u0107 w\u015br\u00f3d modu\u0142\u00f3w w j\u0119zyku polskim lub angielskim, w zale\u017cno\u015bci od wybranej \u015bcie\u017cki dyplomowania, dzi\u0119ki czemu mo\u017ce kszta\u0142ci\u0107 swoje kompetencje zgodnie z obran\u0105 \u015bcie\u017ck\u0105 rozwoju.\n\nKierunek Technologia Chemiczna, gwarantuje zdobycie:\n\nWiedzy dotycz\u0105cej \nmetod i narz\u0119dzi zarz\u0105dzania produkcj\u0105 \noraz \nzasad organizacji, projektowania i oceny techniczno-ekonomicznej proces\u00f3w produkcyjnych\n w sektorze ceramicznym,\n\nPrawid\u0142owych nawyk\u00f3w pracy w laboratorium analitycznym oraz potrzebnych umiej\u0119tno\u015bci do przeprowadzenia wszystkich etap\u00f3w procesu analitycznego,\n\n\u015awiadomo\u015bci roli poszczeg\u00f3lnych kierunk\u00f3w technologii materia\u0142owych, ich wp\u0142ywu na \u015brodowisko oraz rozw\u00f3j spo\u0142eczno-gospodarczy kraju.\n\nAbsolwent Technologii chemicznej potrafi:\n\nZaprojektowa\u0107 proces technologiczny z uwzgl\u0119dnieniem w\u0142a\u015bciwej aparatury chemicznej oraz odpowiednich technik analitycznych.\n\nBada\u0107 w\u0142a\u015bciwo\u015bci materia\u0142\u00f3w oraz ich fizykochemiczne, mechaniczne i termiczne cechy.\n\nRozwi\u0105zywa\u0107 z\u0142o\u017cone zadania in\u017cynierskie z u\u017cyciem zaawansowanego oprogramowania.\n\nPracowa\u0107 samodzielnie w laboratorium chemicznym i technologicznym.\n\nPlanowa\u0107 w\u0142asne samokszta\u0142cenie i prezentowa\u0107 zdobyt\u0105 wiedz\u0119 i umiej\u0119tno\u015bci.\n\nPodejmowa\u0107 prac\u0119 w przemy\u015ble chemicznym i pokrewnym, w zakresie projektowania i organizacji proces\u00f3w produkcyjnych.\n\nZastosowa\u0107 procedury analityczne w laboratoriach oraz ochronie \u015brodowiska.\n\nZaprojektowa\u0107 i wytworzy\u0107 produkty o okre\u015blonych parametrach u\u017cytkowych.\n\nStudia na kierunku Technologia Chemiczna przygotowuj\u0105 do pracy we \nwszystkich bran\u017cach przemys\u0142u chemicznego i ceramicznego\n. Pozwalaj\u0105 na ukierunkowanie i specjalizacj\u0119 w projektowaniu materia\u0142\u00f3w oraz technologii r\u00f3\u017cnorodnych materia\u0142\u00f3w ceramicznych, obejmuj\u0105cych m.in. \ntechnologi\u0119 cementu i betonu, ceramicznych materia\u0142\u00f3w budowlanych, szk\u0142a, materia\u0142\u00f3w ogniotrwa\u0142ych, ceramiki u\u017cytkowej i innych materia\u0142\u00f3w niemetalicznych o specjalnych w\u0142a\u015bciwo\u015bciach i zastosowaniach\n. Umo\u017cliwiaj\u0105 zatrudnienie w laboratoriach prowadz\u0105cych badania z zakresu kontroli jako\u015bci surowc\u00f3w, proces\u00f3w i finalnych produkt\u00f3w oraz monitoringu \u015brodowiskowego. \nAbsolwenci s\u0105 poszukiwanymi i warto\u015bciowymi pracownikami \nw zak\u0142adach produkcyjnych, jednostkach naukowych i badawczo-rozwojowych oraz innych obszarach nowoczesnej gospodarki.\n\nDzi\u0119ki wsp\u00f3\u0142pracy Wydzia\u0142u z przemys\u0142em, w czasie II stopnia studi\u00f3w na kierunku Technologia Chemiczna studenci maj\u0105 mo\u017cliwo\u015b\u0107 realizacji\n praktycznych prac dyplomowych, w \u015bcis\u0142ej wsp\u00f3\u0142pracy z partnerami przemys\u0142owymi\n, maj\u0105cych realny wp\u0142yw na kszta\u0142towanie si\u0119 r\u00f3\u017cnych technologii. Podczas trwania studi\u00f3w, studenci odbywaj\u0105 r\u00f3wnie\u017c \nwizyty w zak\u0142adach przemys\u0142owych\n, co pomaga szerzej zrozumie\u0107 procesy technologiczne.\n\nFirmy, z kt\u00f3rymi wsp\u00f3\u0142pracujemy to mi\u0119dzy innymi: FerroCarbo, Zwi\u0105zek Pracodawc\u00f3w Polskie Szk\u0142o, Atlas, Cemex, Wienerberger, Lafarge, Solbet, Bruk-Bet, Cement O\u017car\u00f3w, Admitex, Geberit, Dyckerhoff Polska, Cementowania Odra, Lhoist, Zak\u0142ady Magnezytowe Ropczyce, Cementownia Warta, Sie\u0107 Badawcza \u0141ukaszewicz - Instytut Ceramiki i Materia\u0142\u00f3w Budowlanych w Krakowie, Heidelberg Materials Polska i wiele innych.\n\n100% badanych Absolwent\u00f3w znajduje prac\u0119 w przeci\u0105gu p\u00f3\u0142 roku od uko\u0144czenia studi\u00f3w, a a\u017c 60% z nich podj\u0119\u0142o prac\u0119 jeszcze w czasie studi\u00f3w.\n\nStopka\n\nKana\u0142 WIMiC AGH w serwisie YouTube\nFanpage WIMiC AGH w serwisie Facebook\">\nFanpage AGH w serwisie Linkedin\">\nKana\u0142 AGH w serwisie Twitter\">\nFanpage WIMiC AGH w serwisie Instagram\">\nFanpage AGH w serwisie Tiktok\">\n\n \u00a9 2023 Wydzia\u0142 In\u017cynierii Materia\u0142owej i Ceramiki\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://ceramika.agh.edu.pl/kandydaci/studia-ii-stopnia/technologia-chemiczna", "title": " Kierunek Technologia chemiczna na Wydziale In\u017cynierii Materia\u0142owej i Ceramiki AGH -- Wydzia\u0142 In\u017cynierii Materia\u0142owej i Ceramiki AGH ", "depth": 3, "duplicate": false, "content_hash": "8c86c5819e6e766cfa00673a1b7a2993", "word_count": 609, "headings": [{"level": 1, "text": "Technologia chemiczna"}, {"level": 1, "text": "Kierunek Technologia Chemiczna Wydzia\u0142u In\u017cynierii Materia\u0142owej i Ceramiki"}, {"level": 1, "text": "uplasowa\u0142 si\u0119 na VI miejscu w Rankingu Studi\u00f3w In\u017cynierskich Perspektywy 2024."}, {"level": 2, "text": "Stopka"}]}}