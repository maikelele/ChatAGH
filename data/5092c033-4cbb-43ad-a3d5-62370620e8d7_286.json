{"content": "#  Misja i wizja -- Biblioteka G\u0142\u00f3wna AGH \n\nURL: https://bg.agh.edu.pl/o-nas/misja-i-wizja\nCrawled: 2025-03-19 22:38:58\n\nPrzejd\u017a do tre\u015bci\n\nPrzejd\u017a do stopki\n\n Misja i wizja \n\nZadaniem Biblioteki G\u0142\u00f3wnej AGH jest dostarczanie spo\u0142eczno\u015bci Uczelni wysokiej jako\u015bci zasob\u00f3w, narz\u0119dzi i wsparcia informacyjnego. Jeste\u015bmy miejscem, w kt\u00f3rym innowacje techniczne i nauka spotykaj\u0105 si\u0119 z tradycj\u0105 i m\u0105dro\u015bci\u0105 przesz\u0142o\u015bci. Miejscem, w kt\u00f3rym pomys\u0142y przekszta\u0142caj\u0105 si\u0119 w rozwi\u0105zania, a projekty badawcze staj\u0105 si\u0119 rzeczywisto\u015bci\u0105. Dzia\u0142amy na rzecz kszta\u0142cenia przysz\u0142ych lider\u00f3w i wspierania bada\u0144, kt\u00f3re zmieniaj\u0105 \u015bwiat. \u00a0\n\nBiblioteka G\u0142\u00f3wna AGH zapewnia dost\u0119p do zasob\u00f3w naukowych \u015brodowisku AGH, ale jest jednocze\u015bnie \u017ar\u00f3d\u0142em wiedzy i inspiracji dla ca\u0142ego regionu Ma\u0142opolski. Nasza rola\u00a0 polega na dostarczaniu\u00a0 dost\u0119pu do \u017ar\u00f3de\u0142 informacji, kt\u00f3re wspieraj\u0105 rozw\u00f3j i post\u0119p techniczny. Jeste\u015bmy partnerem dla kadry in\u017cynierskiej, kt\u00f3ra kszta\u0142ci si\u0119 i pracuje w naszym regionie, zapewniaj\u0105c dost\u0119p do informacji o najnowszych osi\u0105gni\u0119ciach naukowych i technologicznych. Dzia\u0142amy na rzecz tworzenia innowacyjnego i konkurencyjnego \u015brodowiska technologicznego w Ma\u0142opolsce, przyczyniaj\u0105c si\u0119 do sukces\u00f3w naszych student\u00f3w i naukowc\u00f3w.\n\nJeste\u015bmy partnerem w procesie tworzenia i dzielenia si\u0119 wiedz\u0105. Wspieramy rozw\u00f3j spo\u0142eczno\u015bci akademickiej, promuj\u0105c warto\u015bci etyki naukowej i spo\u0142ecznej odpowiedzialno\u015bci oraz wspieraj\u0105c zasady otwarto\u015bci naukowej. Nasza misja obejmuje nie tylko obs\u0142ug\u0119 obecnych potrzeb, ale tak\u017ce adaptacj\u0119 do zmieniaj\u0105cego si\u0119 otoczenia informacyjnego i edukacyjnego.\n\nRealizujemy nasz\u0105 misj\u0119 przez:\n\nZapewnianie \nnaszym u\u017cytkownikom \u0142atwego dost\u0119pu do zasob\u00f3w, tworzenie przyjaznego \u015brodowiska pracy i ci\u0105g\u0142e dostosowywanie naszych us\u0142ug do zmieniaj\u0105cych si\u0119 potrzeb i mo\u017cliwo\u015bci technologicznych.\n\nBudowanie\n kolekcji zbior\u00f3w zgodnych z profilami Uczelni, potrzebami pracownik\u00f3w naukowych i student\u00f3w oraz odpowiednie zabezpieczenie i przechowywanie zasob\u00f3w.\n\nKreowanie \npozytywnego wizerunku Biblioteki w \u015brodowisku akademickim przez wsp\u00f3\u0142prac\u0119 z innymi bibliotekami w kraju i za granic\u0105.\n\nInwestowanie\n w rozw\u00f3j naszej kadry na wszystkich poziomach oraz wspieranie motywacji do pracy i kszta\u0142cenia.\n\nProwadzenie\n dzia\u0142alno\u015bci naukowo-badawczej w obszarze informacji naukowej i pokrewnych dziedzin.\n\nLudzie\n\u00a0\u2014 jeste\u015bmy instytucj\u0105, kt\u00f3ra stawia ludzi na pierwszym miejscu. Naszym celem jest dostarczanie u\u017cytkownikom pozytywnych do\u015bwiadcze\u0144 i zadowolenia przez zapewnienie odpowiednich informacji w odpowiednim czasie. Chcemy wspiera\u0107 ich w rozwoju zainteresowa\u0144 oraz kompetencji zawodowych. \n\nZasoby\n \u2014 integrujemy zasoby i systemy cyfrowe w jeden, \u0142atwy do nawigowania ekosystem informacji naukowej AGH. Dzi\u0119ki temu dost\u0119p do wiedzy staje si\u0119 \u0142atwiejszy i bardziej efektywny. Naszym celem jest uczynienie nauki bardziej dost\u0119pn\u0105 dla wszystkich zainteresowanych.\n\nUs\u0142ugi\n \u2014 nasze us\u0142ugi s\u0105 zaprojektowane tak, aby stworzy\u0107 naszym u\u017cytkownikom przyjazn\u0105 przestrze\u0144 do nauki i relaksu. Chcemy, aby czuli si\u0119 komfortowo i swobodnie podczas korzystania z naszych zasob\u00f3w i us\u0142ug. Nasza instytucja jest miejscem, w kt\u00f3rym mog\u0105 rozwija\u0107 si\u0119, uczy\u0107\u00a0 i czerpa\u0107 przyjemno\u015b\u0107 z nauki.\n\nSzacunek \ndla u\u017cytkownik\u00f3w i ich potrzeb stanowi nasz\u0105 priorytetow\u0105 zasad\u0119. \n\nEntuzjazm\n do dostarczania wiedzy i informacji nap\u0119dza nasz\u0105 prac\u0119. \n\nWsp\u00f3\u0142praca\n jest kluczem do efektywnego zapewniania us\u0142ug i tworzenia przyjaznego \u015brodowiska naukowego.\n\nStopka\n\nBiblioteka G\u0142\u00f3wna AGH wdra\u017ca system biblioteczny ALMA\nDofinansowano ze \u015brodk\u00f3w Ministra Kultury i Dziedzictwa Narodowego w ramach realizacji Narodowego Programu Rozwoju Czytelnictwa 2.0 na lata 2021\u20132025. \n\nBiblioteka G\u0142\u00f3wna Akademii G\u00f3rniczo-Hutniczej\nim. Stanis\u0142awa Staszica w Krakowie\nal. Mickiewicza 30, 30-059 Krak\u00f3w, pawilon U-1\ntel. +48 12 617 32 08\ne-mail: bgagh@bg.agh.edu.pl\n\nDost\u0119pno\u015b\u0107\nOchrona danych osobowych\nIntranet BG\nNewsletter BGinfo\nMapa strony\n\nFanpage BG AGH w serwisie Facebook\">\nFanpage AGH w serwisie Linkedin\">\nFanpage AGH w serwisie Instagram\">\nKana\u0142 BG AGH w serwisie YouTube\">\n\nBack", "metadata": {"url": "https://bg.agh.edu.pl/o-nas/misja-i-wizja", "title": " Misja i wizja -- Biblioteka G\u0142\u00f3wna AGH ", "depth": 3, "duplicate": false, "content_hash": "c0447d0f027f14829c658c520f5e2b95", "word_count": 506, "headings": [{"level": 1, "text": "Misja i wizja"}, {"level": 2, "text": "Stopka"}]}}