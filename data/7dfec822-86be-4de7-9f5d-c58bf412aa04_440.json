{"content": "# Rozmowa w Bunkrze Nauki o eksperymencie MXene in LEO-- Centrum Technologii Kosmicznych \n\nURL: https://ctk.agh.edu.pl/aktualnosci/detail/rozmowa-w-bunkrze-nauki\nCrawled: 2025-03-19 21:40:24\n\nRozmowa w Bunkrze Nauki o eksperymencie MXene in LEO \n\n 13/02/2025 \n\n Zapraszamy do obejrzenia odcinka wideopodcastu Bunkier Nauki, w kt\u00f3rym Dagmara Stasiowska z CTK opowiedzia\u0142a o eksperymencie MXene in LEO, b\u0119d\u0105cego cz\u0119\u015bci\u0105 misji Ignis na Mi\u0119dzynarodow\u0105 Stacj\u0119 Kosmiczn\u0105. \n\nJak wys\u0142a\u0107 sw\u00f3j eksperyment w kosmos? Jakie problemy ze zdrowiem mog\u0105 mie\u0107 astronauci? Co mo\u017ce zabra\u0107 ze sob\u0105 astronauta na pok\u0142ad stacji kosmicznej?\u00a0W najnowszym odcinku Bunkra Nauki zagl\u0105damy za kulisy polskiej misji kosmicznej Ignis! Ju\u017c wiosn\u0105 tego roku we\u017amie w niej udzia\u0142 S\u0142awosz Uzna\u0144ski-Wi\u015bniewski i poleci w kosmos jako drugi Polak w historii. A z nim na pok\u0142adzie znajdzie si\u0119 eksperyment zaprojektowany przez zesp\u00f3\u0142 naukowc\u00f3w z AGH. Jedn\u0105 z tw\u00f3rczy\u0144 eksperymentu jest nasza rozm\u00f3wczyni, Dagmara Stasiowska z Centrum Technologii Kosmicznych AGH.\u00a0W rozmowie z Paw\u0142em Janowskim nasza go\u015bcini zdradza nam, jakie tajemnicze opaski b\u0119dzie testowa\u0107 S\u0142awosz w kosmosie, jak rozwinie si\u0119 dzi\u0119ki temu wiedza o zdrowiu astronaut\u00f3w na ISS, a tak\u017ce dowiecie si\u0119 wi\u0119cej o doktoracie Dagmary dotycz\u0105cym\u2026wysy\u0142ania pszcz\u00f3\u0142 w kosmos. Zapraszamy do wys\u0142uchania tej fascynuj\u0105cej rozmowy!\n\nObejrzyj odcinek -\u00a0\nhttps://www.youtube.com/watch?v=oRwz6-O8HmY\n\nDagmara Stasiowska\n - Pracuje w Centrum Technologii Kosmicznych AGH przy projekcie UNIVERSEH. Doktorantka AGH w dyscyplinie In\u017cynierii Biomedycznej. W ramach doktoratu prowadzi badania nad przydatno\u015bci\u0105 modelu biocybernetycznego rodziny pszczelej w kontek\u015bcie poddawania matki pszczelej stresowi zwi\u0105zanemu z lotem rakiet\u0105 \u2013 wszystko po to aby przekona\u0107 si\u0119 czy wraz z pierwsz\u0105 za\u0142ogow\u0105 misj\u0105 na Czerwon\u0105 Planet\u0119 mo\u017cna b\u0119dzie zabra\u0107 ze sob\u0105 pszczo\u0142y jako zapylacze w marsja\u0144skich szklarniach. Z wykszta\u0142cenia jest in\u017cynierk\u0105 Odnawialnych \u0179r\u00f3de\u0142 Energii, jednak w trakcie swoich studi\u00f3w na AGH trafi\u0142a do AGH Space Systems, gdzie od\u017cy\u0142a jej dzieci\u0119ca mi\u0142o\u015b\u0107 do kosmosu.\n\nPowr\u00f3t", "metadata": {"url": "https://ctk.agh.edu.pl/aktualnosci/detail/rozmowa-w-bunkrze-nauki", "title": "Rozmowa w Bunkrze Nauki o eksperymencie MXene in LEO-- Centrum Technologii Kosmicznych ", "depth": 3, "duplicate": false, "content_hash": "fbb13dcaa4500057461de3d987a4b5e9", "word_count": 262, "headings": [{"level": 1, "text": "Rozmowa w Bunkrze Nauki o eksperymencie MXene in LEO"}, {"level": 2, "text": "Stopka"}]}}