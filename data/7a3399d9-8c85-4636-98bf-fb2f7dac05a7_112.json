{"content": "#  Praktyki studenckie -- Centrum Obs\u0142ugi Kszta\u0142cenia AGH \n\nURL: https://www.cok.agh.edu.pl/studenci/praktyki-studenckie\nCrawled: 2025-03-19 22:40:42\n\nPrzejd\u017a do tre\u015bci\n\nPrzejd\u017a do stopki\n\n Praktyki studenckie \n\nPraktyki zawodowe stanowi\u0105 integraln\u0105 cz\u0119\u015b\u0107 procesu kszta\u0142cenia i podlegaj\u0105 obowi\u0105zkowemu zaliczeniu, je\u017celi program studi\u00f3w obowi\u0105zuj\u0105cy na danym kierunku studi\u00f3w, poziomie i profilu przewiduje obowi\u0105zek zaliczenia takich praktyk\n\n Ubezpieczenie \n\nStudent ma obowi\u0105zek posiada\u0107 ubezpieczenie od nast\u0119pstw nieszcz\u0119\u015bliwych wypadk\u00f3w oraz od odpowiedzialno\u015bci cywilnej w okresie odbywania praktyk zawodowych w przypadku gdy podmiot, w kt\u00f3rym student ma odbywa\u0107 praktyk\u0119, uzale\u017cnia przyj\u0119cie studenta na praktyk\u0119 od posiadania takiego ubezpieczenia\n\n Termin realizacji \n\nPraktyka zawodowa mo\u017ce by\u0107 realizowana w terminach ustalonych przez opiekuna praktyk, przy czym podlega zaliczeniu w semestrze, w kt\u00f3rym program studi\u00f3w obowi\u0105zuj\u0105cy na danym kierunku studi\u00f3w, poziomie i profilu przewiduje obowi\u0105zek jej zaliczenia\n\n Zaliczenie praktyki zawodowej \n\nZaliczenia praktyki zawodowej dokonuje opiekun praktyk wyznaczony przez Dziekana Wydzia\u0142u\n\n Zaliczenia praktyki zawodowej, a czynno\u015bci wykonywane w ramach zatrudnienia, wolontariatu lub sta\u017cu \n\nOpiekun praktyk mo\u017ce zaliczy\u0107 na poczet praktyki zawodowej czynno\u015bci wykonywane przez studenta w szczeg\u00f3lno\u015bci w ramach zatrudnienia, sta\u017cu lub wolontariatu, je\u017celi:\n 1) umo\u017cliwi\u0142y one uzyskanie efekt\u00f3w uczenia si\u0119 przypisanych do praktyki zawodowej okre\u015blonych w programie studi\u00f3w obowi\u0105zuj\u0105cym na danym kierunku studi\u00f3w, poziomie i profilu;\n 2) okres wykonywania tych czynno\u015bci nie jest kr\u00f3tszy ni\u017c wymiar praktyki zawodowej okre\u015blony w programie studi\u00f3w obowi\u0105zuj\u0105cym na danym kierunku studi\u00f3w, poziomie i profilu;\n 3) czynno\u015bci te by\u0142y wykonywane nie p\u00f3\u017aniej ni\u017c w okresie ostatnich trzech lat przed z\u0142o\u017ceniem wniosku przez studenta\n\n Koszty \n\nKoszty zwi\u0105zane z realizacj\u0105 praktyk, w szczeg\u00f3lno\u015bci koszty podr\u00f3\u017cy, nocleg\u00f3w, wy\u017cywienia, czy koszty ubezpieczenia, student ponosi we w\u0142asnym zakresie, chyba \u017ce Uczelnia lub wydzia\u0142 dysponuje \u015brodkami finansowymi pochodz\u0105cymi ze \u017ar\u00f3de\u0142 zewn\u0119trznych na pokrycie koszt\u00f3w praktyk\n\n Lista zak\u0142ad\u00f3w pracy \n\nWykaz zak\u0142ad\u00f3w pracy mo\u017cna uzyska\u0107 u wydzia\u0142owego opiekuna praktyk lub w \nCentrum Karier\n\nStopka\n\nKana\u0142 AGH w serwisie YouTube\nFanpage AGH w serwisie Facebook\nFanpage AGH w serwisie Linkedin\nKana\u0142 AGH w serwisie Twitter\nFanpage AGH w serwisie Instagram\nFanpage AGH w serwisie Tiktok\n\nBack", "metadata": {"url": "https://www.cok.agh.edu.pl/studenci/praktyki-studenckie", "title": " Praktyki studenckie -- Centrum Obs\u0142ugi Kszta\u0142cenia AGH ", "depth": 3, "duplicate": false, "content_hash": "33ef63789a09a48b5425ce3b193e1e02", "word_count": 303, "headings": [{"level": 1, "text": "Praktyki studenckie"}, {"level": 2, "text": "Stopka"}]}}