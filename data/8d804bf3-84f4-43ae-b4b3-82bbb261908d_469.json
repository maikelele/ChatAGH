{"content": "#  FAQ -- Centrum Wsp\u00f3\u0142pracy i Transferu Technologii -- Akademia G\u00f3rniczo-Hutnicza im. Stanis\u0142awa Staszica w Krakowie \n\nURL: https://cwitt.agh.edu.pl/dwag/przedsiebiorczosc-akademicka/faq\nCrawled: 2025-03-19 22:40:00\n\nPrzejd\u017a do tre\u015bci\n\nPrzejd\u017a do stopki\n\n FAQ \n\n Co to jest komercjalizacja po\u015brednia? \n\nObejmowanie lub nabywanie udzia\u0142\u00f3w lub akcji w sp\u00f3\u0142kach (b\u0105d\u017a uprawniaj\u0105cych do nich warrant\u00f3w subskrypcyjnych) w celu wdro\u017cenia lub przygotowania do wdro\u017cenia wynik\u00f3w dzia\u0142alno\u015bci naukowej; w polskiej uczelni publicznej realizowana wy\u0142\u0105cznie za po\u015brednictwem uczelnianej sp\u00f3\u0142ki celowej, o kt\u00f3rej mowa w art. 149 ustawy z dnia 20 lipca 2018 r. Prawo o szkolnictwie wy\u017cszym i nauce.\n\n Co to jest komercjalizacja wynik\u00f3w bada\u0144? \n\nTo ca\u0142okszta\u0142t dzia\u0142a\u0144 zwi\u0105zanych z przekszta\u0142caniem wiedzy naukowej w nowatorskie technologie, produkty i rozwi\u0105zania oferowane na rynku; do najcz\u0119stszych form komercjalizacji zalicza si\u0119: samodzielne wdro\u017cenie, udzielenie licencji, sprzeda\u017c praw w\u0142asno\u015bci lub utworzenie innowacyjnej firmy odpryskowej (spin-off/spin-out).\n\n Co to jest przedsi\u0119biorczo\u015b\u0107 akademicka? \n\nZaanga\u017cowanie \u015brodowiska akademickiego ( student\u00f3w, absolwent\u00f3w, doktorant\u00f3w oraz pracownik\u00f3w naukowych) w dzia\u0142alno\u015b\u0107 gospodarcz\u0105, wykorzystuj\u0105c\u0105 wiedz\u0119 akademick\u0105\n\n Co to jest sp\u00f3\u0142ka celowa? \n\nSp\u00f3\u0142ka celowa to sp\u00f3\u0142ka kapita\u0142owa nale\u017c\u0105ca do uczelni, powo\u0142ana do \u017cycia w celu komercjalizacji po\u015bredniej. W AGH rol\u0119 t\u0119 pe\u0142ni Krakowskie Centrum Innowacyjnych Technologii INNOAGH sp. z o.o.\n\n Co to jest sp\u00f3\u0142ka spin-off? \n\nTo sp\u00f3\u0142ka kapita\u0142owa, podejmuj\u0105ca pr\u00f3b\u0119 wdro\u017cenia lub przygotowania do wdro\u017cenia wynik\u00f3w dzia\u0142alno\u015bci naukowej. W sp\u00f3\u0142ce spin-off jednym z obligatoryjnych udzia\u0142owc\u00f3w jest sp\u00f3\u0142ka celowa uczelni, a pozosta\u0142ymi s\u0105 zwykle naukowcy \u2013 tw\u00f3rcy technologii oraz inwestor bran\u017cowy lub finansowy\n\n Czym jest INNOAGH? \n\nKrakowskie Centrum Innowacyjnych Technologii INNOAGH sp. z o.o. to sp\u00f3\u0142ka celowa nale\u017c\u0105ca w 100% do AGH w Krakowie. Utworzona na mocy Ustawy \u201ePrawo o Szkolnictwie Wy\u017cszym\u201d w celu komercjalizacji wynik\u00f3w bada\u0144 naukowych i prac rozwojowych.\n Sp\u00f3\u0142ka opiera swoj\u0105 dzia\u0142alno\u015b\u0107 na potencjale intelektualnym, wynalazczym i technologicznym pracownik\u00f3w naukowych oraz zasobach infrastrukturalnych AGH. Strona internetowa sp\u00f3\u0142ki: www.innoagh.pl\n\nStopka\n\n \u00a9 2024 Centrum Wsp\u00f3\u0142pracy i Transferu Technologii\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://cwitt.agh.edu.pl/dwag/przedsiebiorczosc-akademicka/faq", "title": " FAQ -- Centrum Wsp\u00f3\u0142pracy i Transferu Technologii -- Akademia G\u00f3rniczo-Hutnicza im. Stanis\u0142awa Staszica w Krakowie ", "depth": 3, "duplicate": false, "content_hash": "35845bc9c1e732437d6830fcc03414b3", "word_count": 278, "headings": [{"level": 1, "text": "FAQ"}, {"level": 2, "text": "Stopka"}]}}