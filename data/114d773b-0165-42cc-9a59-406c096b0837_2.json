{"content": "#  Symbole uczelni -- Serwis Akademii G\u00f3rniczo-Hutniczej \n\nURL: https://agh.edu.pl/o-agh/historia-i-tradycja/symbole-uczelni\nCrawled: 2025-03-19 21:07:04\n\nSkip to content \u2193\n\n Symbole uczelni \n\nGod\u0142o Akademii G\u00f3rniczo-Hutniczej stanowi stylizowany orze\u0142 z koron\u0105 i tarcz\u0105, na kt\u00f3rej umieszczone s\u0105 perlik i \u017celazo (god\u0142o g\u00f3rnicze) oraz inicja\u0142y AGH. Obecna wersja god\u0142a zosta\u0142a zaprojektowana na podstawie rysunku wykonanego w 1925 roku przez docenta krakowskiej ASP Bogdana Tretera oraz graficznej aplikacji rysunku zachowanej na dyplomie przyznanym Ignacemu Mo\u015bcickiemu w 1934 r.\n\nGod\u0142o AGH przeznaczone jest wy\u0142\u0105cznie do promowania historii oraz dziedzictwa naukowego uczelni i zosta\u0142o zastrze\u017cone dla dokument\u00f3w Rektora Akademii G\u00f3rniczo-Hutniczej. Wykorzystanie god\u0142a do innych zastosowa\u0144 wymaga zgody Rektora Akademii G\u00f3rniczo-Hutniczej. W tera\u017aniejszej identyfikacji wizualnej uczelni nale\u017cy pos\u0142ugiwa\u0107 si\u0119 znakiem graficznym AGH. God\u0142o nie jest udost\u0119pnione na stronie internetowej zawieraj\u0105cej Ksi\u0119g\u0119 Identyfikacji Wizualnej. W celu uzyskania dodatkowych informacji nale\u017cy skontaktowa\u0107 si\u0119 z \nCentrum Komunikacji i Marketingu\n.\n\nSpo\u015br\u00f3d wszystkich element\u00f3w bazowych znak graficzny najsilniej wyra\u017ca charakter, typ uczelni i styl jej dzia\u0142ania.\n\nZnak graficzny Akademii G\u00f3rniczo-Hutniczej zbudowany jest z sygnetu oraz logotypu. Sygnet sk\u0142ada si\u0119 z trzech cz\u0119\u015bci, przy czym ka\u017cda z nich z\u0142o\u017cona jest z kolei z trzech pod\u0142u\u017cnych element\u00f3w (pas\u00f3w). Posiada on form\u0119 stylizowanego or\u0142a, nawi\u0105zuj\u0105c w spos\u00f3b symboliczny i uproszczony do god\u0142a uczelni. W wersji wielobarwnej znaku sygnet jest tr\u00f3jbarwny. Logotyp stanowi\u0105 inicja\u0142y nazwy uczelni, kt\u00f3rym nadano indywidualn\u0105, specjalnie zaprojektowan\u0105 form\u0119 liternicz\u0105.\n\nSzczeg\u00f3\u0142y stosowania znaku graficznego AGH oraz pliki do pobrania\n\nBarwami Akademii G\u00f3rniczo-Hutniczej s\u0105 ziele\u0144, czer\u0144 oraz czerwie\u0144. Symbolika barw nawi\u0105zuje do tradycyjnej kolorystyki zwi\u0105zanej z g\u00f3rnictwem i hutnictwem.\n\nZiele\u0144 odzwierciedla natur\u0119, pola i lasy. Czer\u0144 nawi\u0105zuje do g\u0142\u0119bi kopal\u0144 oraz symbolizuje cechy niezb\u0119dne w zawodzie g\u00f3rniczym i hutniczym, takie jak rozwaga, m\u0105dro\u015b\u0107 i sta\u0142o\u015b\u0107. Czerwie\u0144 to barwa ognia i roztopionego \u017celaza.\n\nWi\u0119cej o kolorystyce i kodach na stronie dotycz\u0105cej znaku graficznego\n\nStopka\n\nW\u0142adze\n\nWydzia\u0142y, szko\u0142a doktorska, jednostki\n\nFakty i liczby\n\nHistoria i tradycja\n\nOferta badawcza\n\nOferta dla biznesu\n\nSpo\u0142eczna odpowiedzialno\u015b\u0107\n\nStudia\n\nKierunki studi\u00f3w\n\nStudia podyplomowe\n\nKursy i szkolenia\n\nOpen AGH \u2013 Otwarte Zasoby Edukacyjne\n\nBaza Danych o Autorach i Publikacjach AGH\n\nBiuletyn Informacji Publicznej\n\nZam\u00f3wienia publiczne\n\nFinansowanie z bud\u017cetu pa\u0144stwa\n\nOferty pracy\n\nDla medi\u00f3w\n\nPatronaty\n\nSklep Internetowy AGH\n\nKontakt\n\nSpis pracownik\u00f3w\n\nOchrona danych osobowych\n\nR\u00f3wno\u015b\u0107 w AGH\n\nDeklaracja dost\u0119pno\u015bci\n\nCyberbezpiecze\u0144stwo\n\nPoczta AGH\n\nMapa strony\n\nBack", "metadata": {"url": "https://agh.edu.pl/o-agh/historia-i-tradycja/symbole-uczelni", "title": " Symbole uczelni -- Serwis Akademii G\u00f3rniczo-Hutniczej ", "depth": 1, "duplicate": false, "content_hash": "9148ba8bec8b60f840d34c71413f7170", "word_count": 348, "headings": [{"level": 1, "text": "Symbole uczelni"}, {"level": 2, "text": "Stopka"}]}}