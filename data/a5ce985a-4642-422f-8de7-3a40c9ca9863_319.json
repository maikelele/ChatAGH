{"content": "# \n            FAQ\n            | Wydzia\u0142 Informatyki AGH\n        \n\nURL: https://www.informatyka.agh.edu.pl/pl/dydaktyka/kandydaci/faq/\nCrawled: 2025-03-19 21:37:52\n\nW jakim terminie i gdzie uzyskam za\u015bwiadczenie o studiowaniu?\n\n- Student otrzymuje za\u015bwiadczenie o studiowaniu bezpo\u015brednio w Dziekanacie danego kierunku studi\u00f3w. Za\u015bwiadczenie na ustn\u0105 pro\u015bb\u0119 studenta wystawiane jest \u201e od r\u0119ki\u201d.\n\nCzy dyplom musz\u0119 odebra\u0107 osobi\u015bcie?\n\n-\u00a0Nie,\u00a0osoba trzecia mo\u017ce to zrobi\u0107 je\u015bli jest do tego upowa\u017cniona.\n\nCzy mo\u017cna wys\u0142a\u0107 dyplom poczt\u0105?\n\n- Dyplom mo\u017ce by\u0107 wys\u0142any poczt\u0105, na podstawie podania kierowanego do odpowiedniego Prodziekana, ze wskazaniem adresu wysy\u0142ki.\n\nW jakim terminie po obronie mog\u0119 spodziewa\u0107 si\u0119 dyplomu?\n\n- Dyplom jest wydawany do 30 dni od dnia obrony w Dziekanacie.\n\nJakie s\u0105 obowi\u0105zki starost\u00f3w roku lub grupy?\n\n- W ci\u0105gu pierwszego miesi\u0105ca od rozpocz\u0119cia zaj\u0119\u0107 dydaktycznych starosta jest zobowi\u0105zany do nawi\u0105zania kontaktu z opiekunem roku danego kierunku.\n\n- Ustalanie termin\u00f3w egzamin\u00f3w w porozumieniu z prowadz\u0105cym w ci\u0105gu pierwszego miesi\u0105ca od rozpocz\u0119cia zaj\u0119\u0107 z danego przedmiotu.\n\n- Komunikacja: prowadz\u0105cy zaj\u0119cia \u2013 grupa (nag\u0142e wypadki, odwo\u0142ania zaj\u0119\u0107, przekazanie informacji/materia\u0142\u00f3w z zaj\u0119\u0107.)\n\nGdzie mog\u0119 znale\u017a\u0107 materia\u0142y do nauki?\n\n- Materia\u0142y do nauki, takie jak prezentacje czy literatura, s\u0105 zazwyczaj udost\u0119pniane przez prowadz\u0105cego zaj\u0119cia. Warto tak\u017ce korzysta\u0107 z Biblioteki G\u0142\u00f3wnej AGH oraz innych \u017ar\u00f3de\u0142 naukowych.\n\nJak do\u0142\u0105czy\u0107 do organizacji studenckich?\n\n- Informacje o organizacjach studenckich znajdziesz na stronie Wydzia\u0142u lub Uczelni. Zazwyczaj organizowane s\u0105 r\u00f3wnie\u017c wydarzenia rekrutacyjne na pocz\u0105tku semestru.\n\nCo to jest suplement do dyplomu?\n\n- Jest to wykaz wszystkich przedmiot\u00f3w wraz z uzyskanymi ocenami z ca\u0142o\u015bci studi\u00f3w.\n\nJak mog\u0119 zmieni\u0107 grup\u0119 lab/proj/\naudyt?\n\n- Skontaktowa\u0107 si\u0119 z Dziekanatem swojego kierunku.\n\nNie ma mnie na li\u015bcie z dane przedmiotu, co mam zrobi\u0107?\n\n- Zg\u0142osi\u0107 si\u0119 do Dziekanatu w celu dopisania do przedmiotu.\n\nMam przekroczony deficyt punkt\u00f3w ECTS, co mog\u0119 zrobi\u0107 w tej sytuacji? \n\n- Mo\u017cna z\u0142o\u017cy\u0107 podanie o urlop okoliczno\u015bciowy.\n\nKto mo\u017ce zosta\u0107 promotorem pracy dyplomowej?\n\n- Praca dyplomowa mo\u017ce zosta\u0107 zrealizowana u osoby posiadaj\u0105cej stopie\u0144 co najmniej doktora.\n\nJak znale\u017a\u0107 temat pracy dyplomowej? \n\n- Zwykle lista mo\u017cliwych do wyboru promotor\u00f3w i proponowanych temat\u00f3w prac do zrealizowania udost\u0119pniana jest przed semestrem, w kt\u00f3rym ko\u0144cz\u0105 si\u0119 studia. Je\u015bli \u017caden z proponowanych przedmiot\u00f3w nie spe\u0142nia Twoich oczekiwa\u0144, mo\u017cesz wybra\u0107 obszar, w kt\u00f3rym chcesz realizowa\u0107 swoj\u0105 prac\u0119 i znale\u017a\u0107 osob\u0119, kt\u00f3ra zgodzi si\u0119 j\u0105 poprowadzi\u0107. W przypadku braku sprecyzowania tematu, konsultacje z promotorem mog\u0105 pom\u00f3c podj\u0105\u0107 decyzj\u0119.\n\nCzy mog\u0119 ucz\u0119szcza\u0107 na dodatkowy kurs j\u0119zyka obcego opr\u00f3cz podstawowego? \n\n- Tak, na podstawie podania kierowanego do Studium J\u0119zyk\u00f3w Obcych.\n\nIle wynosi op\u0142ata za wykonanie nowej legitymacji? \n\n- Op\u0142ata za wykonanie duplikatu legitymacji wynosi 33 z\u0142.\n\nCzy mog\u0119 odby\u0107 obowi\u0105zkowe praktyki we wcze\u015bniejszym terminie? \n\n- Tak, na podstawie z\u0142o\u017conego podania o zmian\u0119 terminu odbycia praktyki pozytywnie zaopiniowanego przez Opiekuna praktyk i Prodziekana kierunku.\n\nCzy mog\u0119 przyst\u0119powa\u0107 do zaliczenia zaj\u0119\u0107 nieograniczon\u0105 ilo\u015b\u0107 razy?\n\n- Nie. Student ma prawo przyst\u0105pi\u0107 do zaliczenia w terminie podstawowym, przypadaj\u0105cym na koniec zaj\u0119\u0107 w danym semestrze oraz do zaliczenia w nie wi\u0119cej ni\u017c dw\u00f3ch terminach poprawkowych, chyba \u017ce ich przeprowadzenie jest niemo\u017cliwe z uwagi na uwarunkowania technologiczne danych zaj\u0119\u0107. Zasady przeprowadzania zalicze\u0144 okre\u015bla sylabus danego przedmiotu.\n\nCzy mog\u0119 przyst\u0105pi\u0107 do egzaminu pomimo braku uzyskania zaliczenia zaj\u0119\u0107?\n\n- Nie. Warunkiem dopuszczenia studenta do egzaminu jest obowi\u0105zek uzyskania przez niego zaliczenia wszystkich form zaj\u0119\u0107 w ramach danego modu\u0142u zaj\u0119\u0107. Ponadto, warunki dopuszczenia do egzaminu okre\u015blone s\u0105 w sylabusie modu\u0142u zaj\u0119\u0107.\n\nJakie na Wydziale dzia\u0142aj\u0105 ko\u0142a naukowe?\n\n- Ko\u0142o naukowe BIT\n\n- Ko\u0142o naukowe Zeroday\n\nJakie dodatkowe wydarzenia s\u0105 organizowane na Wydziale?\n\n- Studencki festiwal informatyczny\n\n- AGHacks\n\n- Festiwalu Innowacji Studenckich - IT is ME", "metadata": {"url": "https://www.informatyka.agh.edu.pl/pl/dydaktyka/kandydaci/faq/", "title": "\n            FAQ\n            | Wydzia\u0142 Informatyki AGH\n        ", "depth": 3, "duplicate": false, "content_hash": "78f471dacdfe260e43aae920c36a50bc", "word_count": 559, "headings": [{"level": 1, "text": "FAQ"}, {"level": 3, "text": ""}, {"level": 4, "text": "W jakim terminie i gdzie uzyskam za\u015bwiadczenie o studiowaniu?"}, {"level": 3, "text": ""}, {"level": 4, "text": "Czy dyplom musz\u0119 odebra\u0107 osobi\u015bcie?"}, {"level": 3, "text": ""}, {"level": 4, "text": "Czy mo\u017cna wys\u0142a\u0107 dyplom poczt\u0105?"}, {"level": 3, "text": ""}, {"level": 4, "text": "W jakim terminie po obronie mog\u0119 spodziewa\u0107 si\u0119 dyplomu?"}, {"level": 3, "text": ""}, {"level": 4, "text": "Jakie s\u0105 obowi\u0105zki starost\u00f3w roku lub grupy?"}, {"level": 3, "text": ""}, {"level": 4, "text": "Gdzie mog\u0119 znale\u017a\u0107 materia\u0142y do nauki?"}, {"level": 3, "text": ""}, {"level": 4, "text": "Jak do\u0142\u0105czy\u0107 do organizacji studenckich?"}, {"level": 3, "text": ""}, {"level": 4, "text": "Co to jest suplement do dyplomu?"}, {"level": 3, "text": ""}, {"level": 4, "text": ""}, {"level": 4, "text": "Jak mog\u0119 zmieni\u0107 grup\u0119 lab/proj/audyt?"}, {"level": 3, "text": ""}, {"level": 4, "text": "Nie ma mnie na li\u015bcie z dane przedmiotu, co mam zrobi\u0107?"}, {"level": 3, "text": ""}, {"level": 4, "text": "Mam przekroczony deficyt punkt\u00f3w ECTS, co mog\u0119 zrobi\u0107 w tej sytuacji?"}, {"level": 3, "text": ""}, {"level": 4, "text": "Kto mo\u017ce zosta\u0107 promotorem pracy dyplomowej?"}, {"level": 3, "text": ""}, {"level": 4, "text": ""}, {"level": 4, "text": "Jak znale\u017a\u0107 temat pracy dyplomowej?"}, {"level": 3, "text": ""}, {"level": 4, "text": "Czy mog\u0119 ucz\u0119szcza\u0107 na dodatkowy kurs j\u0119zyka obcego opr\u00f3cz podstawowego?"}, {"level": 3, "text": ""}, {"level": 4, "text": ""}, {"level": 4, "text": "Ile wynosi op\u0142ata za wykonanie nowej legitymacji?"}, {"level": 3, "text": ""}, {"level": 4, "text": ""}, {"level": 4, "text": "Czy mog\u0119 odby\u0107 obowi\u0105zkowe praktyki we wcze\u015bniejszym terminie?"}, {"level": 3, "text": ""}, {"level": 4, "text": ""}, {"level": 4, "text": "Czy mog\u0119 przyst\u0119powa\u0107 do zaliczenia zaj\u0119\u0107 nieograniczon\u0105 ilo\u015b\u0107 razy?"}, {"level": 3, "text": ""}, {"level": 4, "text": "Czy mog\u0119 przyst\u0105pi\u0107 do egzaminu pomimo braku uzyskania zaliczenia zaj\u0119\u0107?"}, {"level": 3, "text": ""}, {"level": 4, "text": ""}, {"level": 4, "text": "Jakie na Wydziale dzia\u0142aj\u0105 ko\u0142a naukowe?"}, {"level": 3, "text": ""}, {"level": 4, "text": ""}, {"level": 4, "text": "Jakie dodatkowe wydarzenia s\u0105 organizowane na Wydziale?"}, {"level": 5, "text": "Informacja o cookies"}]}}