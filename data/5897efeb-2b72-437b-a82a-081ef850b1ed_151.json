{"content": "29\nBiuletyn  AGHHIsToRIA   \n29 Biuletyn  AGHMiros\u0142aw J\u00f3zef Handke urodzi\u0142 si\u0119 19 marca \n1946 roku Lesznie. W 1969 roku uko\u0144czy\u0142 chemi\u0119 \nna Wydziale Matematyki, Fizyki i Chemii Uni -\nwersytetu Jagiello\u0144skiego. Jeszcze tego samego \nroku zwi\u0105za\u0142 si\u0119 z AGH. Rozpocz\u0105\u0142 prac\u0119 asystenta \nw Zak\u0142adzie Chemii Krzemian\u00f3w Instytutu Chemii \nCia\u0142a Sta\u0142ego Wydzia\u0142u Ceramicznego, kt\u00f3ry \nw 1971 roku zmieni\u0142 nazw\u0119 na Wydzia\u0142 In\u017cynierii \nMateria\u0142owej i Ceramiki. W 1974 roku na pod -\nstawie pracy \u201eStruktury odmian polimorficznych \nCa2SiO4 w \u015bwietle bada\u0144 metodami spektroskopii \nw podczerwieni i spektroskopii Ramana\u201d, kt\u00f3rej \npromotorem by\u0142 profesor Edward G\u00f6rlich, uzyska\u0142 \nz wyr\u00f3\u017cnieniem stopie\u0144 doktora nauk chemicz -\nnych. Nast\u0119pnie uzyska\u0142 stanowisko adiunkta. \nW 1977 roku odby\u0142 sta\u017c naukowy w Uniwersytecie \nw Li\u00e8ge.\nNiezwykle silne pi\u0119tno na jego \u017cycie zawodo -\nwe i prywatne odcisn\u0119\u0142y wydarzenia zwi\u0105zane \nz powstaniem Niezale\u017cnego Samorz\u0105dnego \nZwi\u0105zku Zawodowego \u201eSolidarno\u015b\u0107\u201d w 1980 roku \ni wprowadzeniem stanu wojennego w 1981 roku. \nW Akademii G\u00f3rniczo-Hutniczej na wydarzenia \nw kraju najszybciej zareagowali pracownicy Wy -\ndzia\u0142u In\u017cynierii Materia\u0142owej i Ceramiki, kt\u00f3rzy \npodczas zebrania 29 sierpnia 1980 roku uznali za \ncelowe poparcie \u017c\u0105da\u0144 strajkuj\u0105cych na wybrze\u017cu \nstoczniowc\u00f3w. Wybrano kilkuosobowy zesp\u00f3\u0142, \nkt\u00f3ry przygotowa\u0142 list popieraj\u0105cy robotnik\u00f3w \noraz przeprowadzi\u0142 zbi\u00f3rk\u0119 pieni\u0119dzy. W\u00f3wczas \nto m\u0142ody doktor Handke mocno zaanga\u017cowa\u0142 si\u0119 \nw dzia\u0142alno\u015b\u0107 opozycyjn\u0105, kt\u00f3ra z czasem dopro -\nwadzi\u0142a do przemian demokratycznych w Polsce. \n19 wrze\u015bnia 1980 roku bra\u0142 udzia\u0142 w zebraniu \npracownik\u00f3w AGH, kt\u00f3re da\u0142o podwaliny pod \nstruktury NSZZ \u201eSolidarno\u015b\u0107\u201d w AGH i zosta\u0142 jego \nwiceprzewodnicz\u0105cym.  W 1981 roku zosta\u0142 prze -\nwodnicz\u0105cym Komisji Zak\u0142adowej NSZZ \u201eSolidar -\nno\u015b\u0107\u201d w AGH.  14\u201316 grudnia 1981 roku bra\u0142 udzia\u0142 \nw strajku okupacyjnym na terenie AGH przeciwko \nwprowadzeniu stanu wojennego w Polsce. Wyda -\nrzenia te bezsprzecznie wp\u0142yn\u0119\u0142y na p\u00f3\u017aniejsze \nzainteresowanie si\u0119 dzia\u0142alno\u015bci\u0105 spo\u0142eczn\u0105 i po -\nlityczn\u0105, i finalnie doprowadzi\u0142y do dzia\u0142alno\u015bci \nw strukturach administracji pa\u0144stwowej.\nW latach 1984\u20131986 i w 1989 roku by\u0142 stypen -\ndyst\u0105 Harrick Scientific Corporation Institute w Stanach Zjednoczonych. \nW latach 1986\u20131989 by\u0142 profe -\nsorem wizytuj\u0105cym na Uniwer -\nsytecie w Genui, w Institute of \nTechnology w Haifie w Izraelu \ni Uniwersytecie Technicznym \nw Clausthal w Niemczech. \nW 1985 roku na podstawie roz -\nprawy \u201eSpektroskopia wibracyjna \nkrzemian\u00f3w a charakter wi\u0105zania \nSi-O w krzemianach\u201d uzyska\u0142 \nstopie\u0144 doktora habilitowanego. \nW 1987 roku otrzyma\u0142 stanowisko \ndocenta. Stosunkowo szybko \nzacz\u0105\u0142 pe\u0142ni\u0107 wa\u017cne funkcje i sta -\nnowiska w administracji wydzia\u0142u \ni uczelni. W latach 1986\u20131990 \nby\u0142 wicedyrektorem Mi\u0119dzyre -\nsortowego Instytutu Materia\u0142\u00f3w \nBudowlanych i Ogniotrwa\u0142ych.\nWiedzia\u0142 te\u017c, \u017ce same idee nie \nwystarcz\u0105. Konieczne s\u0105 czyny \ni umiej\u0119tno\u015b\u0107 m\u0105drego tworzenia nowej rzeczy -\nwisto\u015bci w miejsce starej. Dlatego niezw\u0142ocznie \npo transformacji systemowej, w 1989 roku, kt\u00f3ra \notworzy\u0142a nowe mo\u017cliwo\u015bci, energicznie w\u0142\u0105czy\u0142 \nsi\u0119 w budowanie nowego, lepszego porz\u0105dku, \nwykazuj\u0105c niezwyk\u0142\u0105 kreatywno\u015b\u0107 i pracowito\u015b\u0107, \nst\u0105paj\u0105c przy tym twardo po ziemi. By\u0142 tw\u00f3rc\u0105 \ni (w latach 1988\u20131991 oraz 1991\u20131993) kierowni -\nkiem Zak\u0142adu Chemii Krzemian\u00f3w, kt\u00f3ry prze -\nkszta\u0142cony zosta\u0142 w Katedr\u0119 Chemii Krzemian\u00f3w \ni Zwi\u0105zk\u00f3w Wielkocz\u0105steczkowych i w latach \n1993\u20131996 by\u0142 jej kierownikiem. R\u00f3wnocze\u015bnie \nw latach 1988\u20131990 by\u0142 zast\u0119pc\u0105 dyrektora Insty -\ntutu In\u017cynierii Materia\u0142owej WIMiC.\nW pracy naukowej prowadzi\u0142 badania w zakresie \nchemii cia\u0142a sta\u0142ego i spektroskopii oscylacyjnej. \nW 1992 roku zosta\u0142 profesorem nadzwyczajnym. \nW 1993 roku otrzyma\u0142 tytu\u0142 profesora. W latach \n1990\u20131993 by\u0142 prodziekanem Wydzia\u0142u In\u017cynierii \nMateria\u0142owej i Ceramiki. Powierzono mu sprawy \no zasadniczym dla wydzia\u0142u znaczeniu, przeforma -\ntowa\u0142 go i dzi\u0119ki temu sta\u0142 si\u0119 pionierem w skali \nuczelni. Dzia\u0142alno\u015b\u0107 ta sprawi\u0142a, \u017ce zosta\u0142 wybra -\nny na funkcj\u0119 rektora AGH i pe\u0142ni\u0142 j\u0105 dwukrotnie \nw latach 1993\u20131996 i 1996\u20131998. By\u0142 to okres Poczet rektor\u00f3w Akademii G\u00f3rniczej i Akademii G\u00f3rniczo-Hutniczej \u2013 cz\u0119\u015b\u0107 XX\nProfesor Miros\u0142aw Handke \u2013 \nRektor w latach  \n1993\u20131998Hieronim Sie\u0144ski  \nBiblioteka G\u0142\u00f3wna AGH\nProfesor Miros\u0142aw Handke\nfot. arch. AGH\nW latach 1984\u20131986 \ni w 1989 roku by\u0142 stypendyst\u0105 \nHarrick Scientific \nCorporation Institute \nw Stanach Zjednoczonych. \nW latach 1986\u20131989 by\u0142 \nprofesorem wizytuj\u0105cym \nna Uniwersytecie w Genui, \nw Institute of Technology \nw Haifie w Izraelu \ni Uniwersytecie Technicznym \nw Clausthal w Niemczech.  \n\n30\npa\u017adziernik 2022  nr 175PRofEsoR MIRos\u0142AW HANDkE \u2013 R EkToR W LATA cH 1993\u20131998\n30niezwykle intensywnej pracy i prze\u0142omowych \nzmian w zakresie sposobu funkcjonowania AGH, \ntak w odniesieniu do jej struktury jak i zarz\u0105dza -\nnia, zw\u0142aszcza \u2013 gospodarki finansowej. Zmieni\u0142 \nstruktur\u0119 organizacyjn\u0105 naszej uczelni. Zniesione \nzosta\u0142y instytuty i powr\u00f3cono do katedr. System \nfinansowy dzia\u0142a\u0142 niezwykle efektywnie i pozwoli\u0142 \nna wyprowadzenie uczelni z g\u0142\u0119bokiego deficytu, \no jego zaletach \u015bwiadczy fakt, \u017ce obowi\u0105zuje on, \nprawie w niezmienionej postaci, do chwili obec -\nnej. By\u0142a to dzia\u0142alno\u015b\u0107 pionierska. I co wa\u017cne \nw skali ca\u0142ego kraju. AGH jako pierwsza polska \nuczelnia zosta\u0142a wyprowadzona z g\u0142\u0119bokiego, \nsystemowego deficytu finansowego. Przyj\u0119te \nrozwi\u0105zania uznano za modelowe. \u015awiadectwem \njego osobistej pozycji by\u0142o powierzeniu mu funkcji \nPrzewodnicz\u0105cego Konferencji Rektor\u00f3w Polskich \nUczelni Technicznych. Pe\u0142ni\u0105c j\u0105 po raz kolejny \nwykaza\u0142 si\u0119 dalekowzroczno\u015bci\u0105. Zainicjowa\u0142 \ni doprowadzi\u0142 do utworzenia Konferencji Rektor\u00f3w \nAkademickich Szk\u00f3\u0142 Polskich (KRASP), bez kt\u00f3rej \ntrudno sobie dzisiaj wyobrazi\u0107 funkcjonowanie \npolskiego \u015brodowiska naukowego i wy\u017cszych \nuczelni. W latach 1993\u20131997 pe\u0142ni\u0142 te\u017c funkcj\u0119 wiceprzewodnicz\u0105cego Kolegium Rektor\u00f3w Szk\u00f3\u0142 \nWy\u017cszych Krakowa.\nW wyst\u0105pieniu inauguracyjnym rozpoczynaj\u0105cym \nrok akademiski 1996/1997, kt\u00f3re mo\u017cna potrak -\ntowa\u0107 jako kwintesencj\u0119 programu dzia\u0142ania na \nnajbli\u017csz\u0105 kadencj\u0119, powiedzia\u0142 mi\u0119dzy innymi: \n\u201eCelem podstawowym w\u0142adz mijaj\u0105cej i nowej \nkadencji jest taki rozw\u00f3j naszej uczelni, aby jej \ncharakter uniwersytetu technicznego by\u0142 nie tyl -\nko utrzymany, ale i pog\u0142\u0119biony. Niepodwa\u017calnym, \ncho\u0107 jeszcze nie do ko\u0144ca powszechnie akcep -\ntowanym faktem jest, i\u017c profil naszej uczelni ju\u017c \ndawno przekroczy\u0142 jej zakres ustalony podczas \ntworzenia akademii, jak i ten nakre\u015blony przez \nwielkiego reformatora uczelni rektora Walerego \nGoetla. Opr\u00f3cz dyscyplin zwi\u0105zanych z \u2013 nawet \nszeroko \u2013 rozumianymi pionami g\u00f3rniczym \ni hutniczym, pojawi\u0142y si\u0119, szczeg\u00f3lnie w ostatnich \nlatach \u2013 zupe\u0142nie nowe, takie jak: informaty -\nka, mechatronika, robotyka, telekomunikacja, \nmarketing, zaawansowane materia\u0142y, in\u017cynieria \nmedyczna, \u017ceby wymieni\u0107 kilka najnowszych. \nUczelnia nasza, aby utrzyma\u0107 sw\u00f3j wysoki poziom \ni profil w\u015br\u00f3d szk\u00f3\u0142 akademickich musi nowe \ndyscypliny rozwija\u0107, nie rezygnuj\u0105c z pozosta\u0142ych, \nnawet tych uznanych za tradycyjne. Problem \nsprowadza si\u0119 do okre\u015blenia wzajemnych propor -\ncji mi\u0119dzy dyscyplinami nowymi a tradycyjnymi. \nW obr\u0119bie nauk technicznych musi wi\u0119c akade -\nmia tworzy\u0107 warunki do powstania i rozwijania \nnowych dyscyplin, ale nie kosztem likwidacji \nistniej\u0105cych. Uprawianie i nauczanie nauk tech -\nnicznych, stanowi\u0105ce o specyfice naszej Alma \nMater, musi by\u0107 oparte na podstawach z nauk \n\u015bcis\u0142ych i przyrodniczych, a uzupe\u0142niane nauka -\nmi ekonomicznymi i spo\u0142ecznymi. Profil naszej \nuczelni wyznacza\u0107 musz\u0105 wi\u0119c przede wszystkim \nwydzia\u0142y technologiczne, kt\u00f3re musz\u0105 stano -\nwi\u0107 wi\u0119kszo\u015b\u0107 tych podstawowych jednostek \norganizacyjnych uczelni i wsp\u00f3\u0142pracuj\u0105ce z nim \nwydzia\u0142y (lub jednostki naukowo-dydaktyczne) \nnauk \u015bcis\u0142ych (matematyka, fizyka, chemia), nauk \nprzyrodniczych (geologia, geofizyka), nauk ekono -\nmicznych (zarz\u0105dzanie, marketing, finanse) oraz \nnauk spo\u0142ecznych (prawo, socjologia, filozofia, \npedagogika). Celowe jest utworzenie instytucji \nodpowiedzialnej za \u201epublic relatons\u201d, kt\u00f3rej zada -\nniem musi by\u0107 opr\u00f3cz kreowania w \u015brodkach ma -\nsowego przekazu pozytywnego obrazu akademii, \ntak\u017ce dementowanie i prostowanie informacji \nnierzetelnych b\u0119d\u0105cych naturaln\u0105 konsekwencj\u0105 \npogoni za sensacj\u0105. (\u2026) Miar\u0105 pozycji uczelni \njest tak\u017ce udzia\u0142 jej przedstawicieli w komisjach \ni zespo\u0142ach MEN, KBN, PAN. Opr\u00f3cz przes\u0142anek \nmerytorycznych determinujacych pozycj\u0119 poszcze -\ng\u00f3lnych uczonych w \u015brodowisku, konieczne s\u0105 \nr\u00f3wnie\u017c dzia\u0142ania promocyjne, kt\u00f3rych koordyna -\ntorem powinny by\u0107 w\u0142adze akademii\u201d.\nfot. Z. Sulima\nRektor M. Handke podczas  \nuroczysto\u015bci wr\u0119czenia godno\u015bci  \ndhc AGH prof. J. Janowskiemu,  \n7 maja 1997 roku\nUroczysto\u015b\u0107 wr\u0119czania dyplom\u00f3w \ndoktorskich, 1997 rok fot. Z. Sulima\n\n\n31\nBiuletyn  AGHHIsToRIA   \n31 Biuletyn  AGHDrug\u0105 kadencj\u0119 na stanowisku rektora AGH prze -\nrwa\u0142a \u2013 przyj\u0119ta przez niego \u2013 propozycja obj\u0119cia \nfunkcji ministra edukacji narodowej. Urz\u0105d Rekto -\nra AGH przekaza\u0142 21 stycznia 1998 roku. Od ko\u0144ca \npa\u017adziernika 1997 roku do 20 lipca 2000 roku, jako \nprzedstawiciel Akcji Wyborczej Solidarno\u015b\u0107, pe\u0142ni\u0142 \nfunkcj\u0119 ministra edukacji narodowej w rz\u0105dzie \nJerzego Buzka. Na stanowisku zas\u0142yn\u0105\u0142 z reformy \nsystemu o\u015bwiaty w 1999 roku. Obowi\u0105zuj\u0105ca od \n1968 roku dwustopniowa struktura szkolnictwa \npowszechnego zosta\u0142a zast\u0105piona przez trzystop -\nniow\u0105: trzyletnie gimnazja, w kt\u00f3rych nauk\u0119 ucze\u0144 \nrozpoczyna\u0142 po uko\u0144czeniu sze\u015bciu klas podsta -\nw\u00f3wki. Wprowadzono r\u00f3wnolegle powszechny \nsystem egzamin\u00f3w zewn\u0119trznych po szkole \npodstawowej i gimnazjum. Gruntownie zmienio -\nno zasady egzaminu maturalnego, przywraca -\nj\u0105c obowi\u0105zkow\u0105 matur\u0119 z matematyki. Nowa \nmatura zast\u0105pi\u0142a egzaminy na studia. Reforma \nzak\u0142ada\u0142a r\u00f3wnie\u017c likwidacj\u0119 technik\u00f3w i lice\u00f3w \nzawodowych, zast\u0119puj\u0105c je systemem szkolnictwa \npomaturalnego. Przedstawi\u0142 te\u017c projekt reformy \nszkolnictwa wy\u017cszego, kt\u00f3ry jednak nie wyszed\u0142 \npoza etap studyjny. Trzeba przyzna\u0107, \u017ce reforma ta \nbudzi\u0142a bardzo skrajne opinie i reakcje. 17 grudnia \n1998 roku w Sejmie, w trakcie dyskusji nad usta -\nw\u0105 o reformie szkolnictwa powiedzia\u0142 mi\u0119dzy in -\nnymi: \u201eOt\u00f3\u017c ca\u0142\u0105 reform\u0119 proponujemy po to, aby \nupowszechni\u0107 wykszta\u0142cenie \u015brednie, ale tak\u017ce \nzwi\u0119kszy\u0107 wsp\u00f3\u0142czynnik skolaryzacji na poziomie \nwy\u017cszym. Je\u017celi si\u0119 zastanowimy, dlaczego w Pol -\nsce wska\u017aniki wykszta\u0142cenia \u015bredniego w\u015br\u00f3d \nnaszej m\u0142odzie\u017cy s\u0105 w stosunku do reszty Europy \ndo\u015b\u0107 niskie, to oka\u017ce si\u0119, \u017ce odpowied\u017a przede \nwszystkim wynika ze zr\u00f3\u017cnicowania sieci szk\u00f3\u0142 \nw du\u017cych miastach, ma\u0142ych miasteczkach i na \nwsi. Po prostu w ma\u0142ych miasteczkach i na wsiach \nnie ma szk\u00f3\u0142 \u015brednich. P\u00f3j\u015bcie do szko\u0142y \u015bredniej \nwymaga bardzo skomplikowanej drogi, ale tak\u017ce \ni nak\u0142ad\u00f3w. Po prostu potrzeba wi\u0119cej pieni\u0119dzy. \nWprowadzamy ten nowy ustr\u00f3j szkolny po to, \naby stworzy\u0107 szanse na utworzenie sieci szk\u00f3\u0142 \n\u015brednich. Gimnazjum, kt\u00f3re proponujemy, nie jest \noczywi\u015bcie celem tej reformy. Jest w\u0142a\u015bnie drog\u0105 \ndo osi\u0105gni\u0119cia celu, jakim jest upowszechnienie \nwykszta\u0142cenia \u015bredniego. Chcemy, aby cz\u0119\u015b\u0107 szk\u00f3\u0142 \npodstawowych przekszta\u0142cona w gimnazja sta\u0142a \nsi\u0119 pocz\u0105tkiem sieci szk\u00f3\u0142 \u015brednich tam, gdzie ich \nnie ma, to znaczy w gminach wiejskich i w gmi -\nnach ma\u0142omiasteczkowych. I to jest pierwszy \npow\u00f3d, dla kt\u00f3rego proponujemy ten nowy ustr\u00f3j \nszkolny. Drugi pow\u00f3d, kt\u00f3ry jest jednocze\u015bnie \ntak\u017ce drugim celem proponowanej przez nas \nreformy systemu o\u015bwiaty, to wyr\u00f3wnanie szans \nedukacyjnych. Wreszcie trzeci pow\u00f3d, dla kt\u00f3rego \nproponujemy nowy ustr\u00f3j szkolny: nowy ustr\u00f3j \nszkolny jest now\u0105 form\u0105 dla nowych tre\u015bci. Nie da \nsi\u0119 rozdzieli\u0107 nowych tre\u015bci nauczania od formy, w jakiej te tre\u015bci przekazujemy. Je\u017celi nowe tre\u015bci \nnauczania wprowadzimy do starego systemu \nszkolnego, to stary system szkolny wymusi zmia -\nn\u0119 do status quo ante. S\u0105dzimy wi\u0119c, \u017ce nowy \nustr\u00f3j b\u0119dzie w\u0142a\u015bnie tym czynnikiem utrwalaj\u0105 -\ncym nowe tre\u015bci, kt\u00f3re chcemy proponowa\u0107. Te \nnowe tre\u015bci rozpisujemy na cztery cykle eduka -\ncyjne: nauczanie nazywane w tej chwili pocz\u0105t -\nkowym, kt\u00f3re my chcemy nazywa\u0107 nauczaniem \nzintegrowanym, nauczanie blokowe, gimnazjum, \nliceum. S\u0105 to po prostu cztery trzyletnie cykle \nedukacyjne rozbite w uk\u0142ad 6 + 6, to znaczy 6 lat \nszko\u0142a podstawowa, 6 lat gimnazjum i liceum. \nI nast\u0119pny pow\u00f3d, dla kt\u00f3rego proponujemy ten \nnowy ustr\u00f3j: ot\u00f3\u017c granica mi\u0119dzy cechami dziecka \na dorastaj\u0105cej m\u0142odzie\u017cy to mniej wi\u0119cej 12\u201313 rok \n\u017cycia i w wi\u0119kszo\u015bci kraj\u00f3w \u015bwiata w\u0142a\u015bnie w tym \nmomencie zmienia si\u0119 typ szko\u0142y. My proponuje -\nmy, aby dzieci chodzi\u0142y do szko\u0142y podstawowej, \nm\u0142odzie\u017c do gimnazjum i liceum. Ta granica jest \ndostosowana do rozwoju psychofizycznego dziec -\nka. Nast\u0119pny pow\u00f3d, dla kt\u00f3rego obstajemy przy Portret rektorski profesora \nM. Handke namalowany przez \nZdzis\u0142awa Pabisiaka\nZainicjowa\u0142 i doprowadzi\u0142 \ndo utworzenia Konferencji \nRektor\u00f3w Akademickich \nSzk\u00f3\u0142 Polskich (KRASP), bez \nkt\u00f3rej trudno sobie dzisiaj \nwyobrazi\u0107 funkcjonowanie \npolskiego \u015brodowiska \nnaukowego i wy\u017cszych \nuczelni. \nfot. arch. AGH\n\n32\npa\u017adziernik 2022  nr 175PRofEsoR MIRos\u0142AW HANDkE \u2013 R EkToR W LATA cH 1993\u20131998\nwprowadzaniu nowego ustroju szkolnego, to fakt, \n\u017ce jest on ogromn\u0105 szans\u0105 na racjonalizacj\u0119 sieci \nszk\u00f3\u0142. Racjonalizacja sieci szk\u00f3\u0142 nie oznacza eko -\nnomizacji. Wreszcie okazuje si\u0119, \u017ce nowy ustr\u00f3j \nszkolny (i nowa wynikaj\u0105ca z niego sie\u0107) mo\u017ce by\u0107 \ntak\u017ce ekonomiczniejszy. Ot\u00f3\u017c je\u017celi w przeci\u0119tnej \ngminie wiejskiej mamy od oko\u0142o 6 do 10 szk\u00f3\u0142 \npodstawowych, oznacza to minimum 6 do 10 klas \nsi\u00f3dmych, klas \u00f3smych. Kiedy utworzymy w takiej \ngminie jedno czy dwa kilkuci\u0105gowe gimnazja, \nb\u0119dzie tych klas mniej. Nieprawd\u0105 jest, \u017ce polska \nszko\u0142a podstawowa, szczeg\u00f3lnie szko\u0142a wiej -\nska, ma zbyt liczne oddzia\u0142y. \u015arednia na oddzia\u0142 \nw Polsce wynosi oko\u0142o 18 uczni\u00f3w, a w gminach \nwiejskich jeszcze mniej. Jeste\u015bmy wi\u0119c w stanie, \nwcale nie zwi\u0119kszaj\u0105c ponad zdrowy rozs\u0105dek licz -\nby uczni\u00f3w w klasie, jednak to zracjonalizowa\u0107. \nSamorz\u0105dy mog\u0105 te szko\u0142y zorganizowa\u0107 znacznie \nlepiej ekonomicznie. Dalej, gimnazjum i pe\u0142na \nszko\u0142a \u015brednia czy liceum, w jakie si\u0119 z czasem \nprzekszta\u0142ci, b\u0119dzie o\u015brodkiem kulturowym i cy -\nwilizacyjnym, szczeg\u00f3lnie w gminach wiejskich czy w ma\u0142ych miasteczkach, naturalnym centrum, \ngdzie skupi si\u0119 gros wydarze\u0144 kulturalnych, \nsportowych itd. Nie ukrywam, \u017ce zmiana ustroju \nszkolnego jest niezwykle wa\u017cnym elementem \ntej reformy, ale mam nadziej\u0119, i\u017c pokaza\u0142em, \u017ce \nwynika ona z merytorycznych i bardzo racjonal -\nnych pobudek. Nie wyczerpa\u0142em listy argument\u00f3w \nprzemawiaj\u0105cych za nowym ustrojem szkolnym. \nTo naprawd\u0119 jest najwa\u017cniejsza reforma, kt\u00f3rej \nskutki s\u0105 d\u0142ugofalowe. Uwa\u017cam, \u017ce reforma syste -\nmu o\u015bwiaty jest w og\u00f3le jedn\u0105 z najwy\u017cszych racji \nnaszego pa\u0144stwa. Dlatego w poczuciu ogromnej \nodpowiedzialno\u015bci bardzo prosz\u0119 Wysok\u0105 Izb\u0119 \no przyj\u0119cie propozycji wyznaczenia daty rozpo -\ncz\u0119cia procesu wprowadzania reformy ustroju \nszkolnego na 1 wrze\u015bnia 1999 roku\u201d.\nW 2000 roku w ministerstwie dosz\u0142o do pomy\u0142ki \nurz\u0119dnik\u00f3w w obliczaniu subwencji edukacyjnej \ndla samorz\u0105d\u00f3w. Niedoszacowanie koszt\u00f3w \npodwy\u017cki dla nauczycieli wynosi\u0142o 700 milion\u00f3w \nz\u0142otych. Minister Handke w poczuciu odpowie -\ndzialno\u015bci za ten fakt poda\u0142 si\u0119 do dymisji.  Tego \nrodzaju zachowanie te\u017c wiele m\u00f3wi o formacie \ni klasie profesora.\nPo zako\u0144czeniu dzia\u0142alno\u015bci ministerialnej po -\nwr\u00f3ci\u0142 do pracy naukowej w AGH. Po powrocie nie \nspocz\u0105\u0142 na laurach. Uzna\u0142, \u017ce macierzysty wydzia\u0142 \nzas\u0142uguje na swoisty \u201edar\u201d z jego strony. Podj\u0105\u0142, \nuwie\u0144czone sukcesem, starania o nowy budynek \ndla WIMiC. To, \u017ce mo\u017cna dzisiaj prowadzi\u0107 zaj\u0119cia \ndydaktyczne i badania naukowe, a tak\u017ce kon -\nferencje krajowe i mi\u0119dzynarodowe w budynku \nB-8 jest ogromn\u0105 zas\u0142ug\u0105 profesora. W latach \n2000\u20132012 ponownie by\u0142 kierownikiem Katedry \nChemii Krzemian\u00f3w i Zwi\u0105zk\u00f3w Wielkocz\u0105steczko -\nwych WIMiC. W 2016 roku przeszed\u0142 na emerytur\u0119, \nale i w\u00f3wczas zaznacza\u0142 swoj\u0105 obecno\u015b\u0107, dzia\u0142aj\u0105c \nna rzecz wydzia\u0142u.\nW ostatnich latach, mimo i\u017c toczy\u0142 walk\u0119 z do -\nkuczaj\u0105cymi mu chorobami, interesowa\u0142 si\u0119 wy -\ndarzeniami na uczelni i wydziale \u2013 nigdy los obu \nnie by\u0142 mu oboj\u0119tny. Uczestniczy\u0142 w uczelnianych \ninauguracjach roku akademickiego.\nZ perspektywy lat, oceniaj\u0105c swoj\u0105 dzia\u0142alno\u015b\u0107, \npowiedzia\u0142: \u201eJako by\u0142y rektor jestem or\u0119dow -\nnikiem wzrostu kompetencji rektora, ale tylko \nw zakresie zarz\u0105dzania, tak\u017ce w sprawach finan -\nsowych. Tylko rektor mo\u017ce wprowadzi\u0107 racjonaln\u0105 \npolityk\u0119 p\u0142acow\u0105, motywuj\u0105c\u0105, dobr\u0105 i efektywn\u0105 \nprac\u0119. \u017baden organ kolegialny nigdy w tej kwestii \nnie podejmie racjonalnej decyzji\u201d.\nProfesor Miros\u0142aw Handke opublikowa\u0142 oko\u0142o \n150 prac z dziedziny chemii krzemian\u00f3w i spektro -\nskopii, z kt\u00f3rych 103 znajduje si\u0119 na li\u015bcie Google \nScholar i by\u0142y cytowane oko\u0142o 1200 razy, a wska\u017a -\nnik Hirscha tych publikacji wyliczono na 20. Podane \nliczby nie obejmuj\u0105 publikacji o tematyce spo -\n\u0142eczno-politycznej i edukacyjnej. By\u0142 te\u017c autorem \nfot. Z. Sulima\nProfesor M. Handke w czasie \nuroczystego posiedzenia Senatu \nAGH, podczas kt\u00f3rego jego syn \nprofesor Bartosz Handke odbiera\u0142 \ndyplom doktora habilitowanego, \n28 lutego 2020 roku\nProfesor M. Handke odznaczany \nprzez Prezydenta Rzeczypospolitej \nPolskiej Andrzeja Dud\u0119 Krzy\u017cem \nOficerskim Orderu Odrodzenia \nPolski, podczas uroczystych \nobchod\u00f3w 100-lecia AGH, \n19 pa\u017adziernika 2019 roku fot. S. Malik\n\n\n33\nBiuletyn  AGHHIsToRIA   \nDyrektorzy Biblioteki G\u0142\u00f3wnej AGH \u2013 cz\u0119\u015b\u0107 VI\nProfesor Andrzej  \nMicha\u0142 Szewczyk\nDyrektor w latach 1981\u20131982\nHieronim Sie\u0144ski  \nBiblioteka G\u0142\u00f3wna AGH\nAndrzej Micha\u0142 Szewczyk urodzi\u0142 si\u0119 8 czerwca \n1929 roku w Nowym S\u0105czu. W latach 1948\u20131952 \nstudiowa\u0142 na Wydziale Elektromechanicznym \nuzyskuj\u0105c tytu\u0142 in\u017cyniera, nast\u0119pnie w zwi\u0105z -\nku ze zmianami organizacyjnymi w akademii \nkontynuowa\u0142 edukacj\u0119 na Wydziale Elektryfi -\nkacji G\u00f3rnictwa i Hutnictwa. Studia uko\u0144czy\u0142 \nw 1954 roku uzyskuj\u0105c tytu\u0142 magistra. Jeszcze jako \nstudent \u2013 w 1953 roku \u2013 rozpocz\u0105\u0142 prac\u0119 asystenta \nw Zak\u0142adzie i Katedrze Maszyn Elektrycznych Wy -\ndzia\u0142u Elektryfikacji G\u00f3rnictwa i Hutnictwa AGH. \nW 1962 roku na podstawie pracy \u201eAlgebraiczna \nteoria niesymetrii transformator\u00f3w wielofazo -\nwych idealnych\u201d, napisanej w Katedrze Maszyn \ni Pomiar\u00f3w Elektrycznych Wydzia\u0142u Elektrotechni -\nki G\u00f3rniczej i Hutniczej pod kierunkiem profesora \nW\u0142adys\u0142awa Ko\u0142ka, uzyska\u0142 doktorat. W pocz\u0105t -\nkowym okresie swojej dzia\u0142alno\u015bci naukowej \nzajmowa\u0142 si\u0119 metodami projektowania wzmacnia -\nczy magnetycznych, a nast\u0119pnie badaniami nad teori\u0105 obwod\u00f3w elektrycznych i magnetycznych \nw maszynach elektrycznych. Wiele prac nauko -\nwych z tego okresu by\u0142o wyr\u00f3\u017cnianych.\nPocz\u0105wszy od 1964 roku rozszerzy\u0142 swoje zaintere -\nsowania na og\u00f3ln\u0105 teori\u0119 maszyn elektrycznych. \nW 1970 roku zosta\u0142 przeniesiony do Zak\u0142adu \nMaszyn i Uk\u0142ad\u00f3w Elektromechanicznych Insty -\ntutu Automatyki i Elektroniki Przemys\u0142owej tego\u017c \nwydzia\u0142u. W 1973 roku na podstawie rozprawy \n\u201eR\u00f3wnania podstawowej jednowymiarowej teorii \nmaszyn elektrycznych\u201d uzyska\u0142 stopie\u0144 doktora \nhabilitowanego. W 1975 roku zosta\u0142 powo\u0142any \nna stanowisko docenta. W zwi\u0105zku z habilitacj\u0105 \ni mianowaniem na stanowisko docenta, a wi\u0119c \nsamodzielnego pracownika nauki, jego dzia\u0142alno\u015b\u0107 \nnaukowa by\u0142a wielokrotnie poddawana ocenie. \nProfesor Kazimierz Mamro tak o nim powiedzia\u0142: \n\u201eMusz\u0119 powiedzie\u0107, \u017ce mnie bardzo w\u0142a\u015bnie jako\u015b \nto zaimponowa\u0142o, \u017ce dr Szewczyk najpierw praco -\nwa\u0142 w maszynach elektrycznych i wynikiem tego \nProfesor Andrzej Micha\u0142 Szewczyk\nfot. arch. BG AGH \u0179r\u00f3d\u0142a do biogramu:\n \u0083Kto jest kim w ceramice: 50 lecie \nWydzia\u0142u In\u017cynierii Materia\u0142owej i Ce -\nramiki : 1949\u20131999 . [AGH]. Krak\u00f3w 1999, s. \n130-131, [foto]\n \u0083Kwiek J.: \u201eSolidarno\u015b\u0107\u201d w Akademii \nG\u00f3rniczo-Hutniczej w latach 1980\u20131990 . \nKrak\u00f3w 2015, s 16\u2013319\n \u0083Mazurkiewicz M.: Jak zosta\u0142em profe -\nsorem, czyli p\u00f3\u0142 wieku w AGH . Krak\u00f3w \n2016, s. 129-283\n \u0083Miros\u0142aw Handke \u2013 Wikipedia, wolna \nencyklopedia [online] [przegl\u0105dany \n28.09.2022]. Dost\u0119pny w: https://pl.wiki -\npedia.org/wiki/Miros%C5%82aw_Handke\n \u0083Mozgawa W.: Profesor Miros\u0142aw Hand -\nke - Cz\u0142owiek instytucja. Biuletyn AGH \n2021, nr 159-160, s. 34-36, [foto]\n \u0083Non omnis moriar\u2026 : groby Rektor\u00f3w \nAkademii G\u00f3rniczej i Akademii G\u00f3r -\nniczo-Hutniczej . Z. 4 \u2013 2021. Oprac. H. \nSie\u0144ski. Krak\u00f3w 2021, s. 185-194, [foto]\n \u0083Po\u017cegnanie prof. dr. hab. Miros\u0142a -\nwa Handkego [online] [przegl\u0105dany 10.05.2021]. Dost\u0119pny w: https://www.\nceramika.agh.edu.pl/pl/wydarzenia/\n1382-pozegnanie-prof-dr-hab-mirosla -\nwa-handkego\n \u0083Profesor dr hab. Miros\u0142aw Handke (ur. \n1946) [online] [przegl\u0105dany 6.12.2018]. \nDost\u0119pny w: https://www.agh.edu.pl/\nuczelnia/historia-i-tradycja/poczet-rek -\ntorow-agh/miroslaw-handke/\n \u0083Tyra\u0144ski W.: Kto jest kim w Krakowie. \nKrak\u00f3w 1999 , s. 112\u2013113\n \u0083Who is who w Polsce: leksykon biogra -\nficzny  z oko\u0142o 13.750 nowymi wpro -\nwadzeniami, z oko\u0142o 4.550 zmianami \ni z oko\u0142o 24.800 wymienionymi nazwi -\nskami znanych polskich osobisto\u015bci, \ncz\u0119\u015bciowo ze zdj\u0119ciami: [Cz. 1, A-Mal]. \nWyd. 3 uzup. Zug 2004, s. 1300\n \u0083Wspomnienia Profesor\u00f3w AGH \u2013 prof. \ndr hab. Miros\u0142aw Handke [online] \n[przegl\u0105dany 30.09.2022]. Dost\u0119pny w: \nhttps://100lat.agh.edu.pl/wspomnienia -\n-profesorow-agh-prof-dr-hab-miroslaw -\n-handke/dw\u00f3ch podr\u0119cznik\u00f3w akademickich i pi\u0119ciu ksi\u0105\u017cek. \nWypromowa\u0142 ponad 30 magistrant\u00f3w oraz ponad \n10 doktor\u00f3w. W\u015br\u00f3d jego doktorant\u00f3w znale\u017ali si\u0119: \nprofesorowie W\u0142odzimierz  Mozgawa, Maciej Sitarz \ni Marek Nocu\u0144 oraz dr Witold  Jastrz\u0119bski . By\u0142 \ncz\u0142onkiem komitet\u00f3w redakcyjnych i redaktorem \nczasopism wydawanych przez Elsevier: \u201eVibrational \nSpectroscopy\u201d i \u201eJournal of Molecular Structure\u201d. \nNale\u017ca\u0142 do wielu krajowych i zagranicznych stowa -\nrzysze\u0144 naukowych. W 1986 roku zasiad\u0142 w Komisji \nNauk Ceramicznych PAN, a w 1994 roku w Komisji \nChemii PAN.  By\u0142 te\u017c wsp\u00f3\u0142za\u0142o\u017cycielem Ma\u0142opol -\nskiego Klubu Konserwatywnego.\nW uznaniu zas\u0142ug i dokona\u0144 wyr\u00f3\u017cniony zosta\u0142 \nwieloma medalami i odznaczeniami, mi\u0119dzy inny -\nmi: Krzy\u017cem Kawalerskim Orderu Odrodzenia Pol -\nski, Krzy\u017cem Oficerskim Orderu Odrodzenia Polski, \nby\u0142 r\u00f3wnie\u017c honorowym obywatelem Jaros\u0142awia.\nProfesor Miros\u0142aw Handke zmar\u0142 22 kwietnia \n2021 roku w Krakowie. Pochowany zosta\u0142 na \ncmentarzu Rakowickim. Kwatera LXXXIII,  \nrz\u0105d 8, miejsce 2.\nJego portret rektorski namalowany przez Zdzis\u0142a -\nwa Pabisiaka znajduje si\u0119 w auli g\u0142\u00f3wnej AGH.\n\n", "metadata": {}}