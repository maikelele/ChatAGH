{"content": "# eTEE 2025 - CeLiID AGH\n\nURL: https://www.cel.agh.edu.pl/etee/\nCrawled: 2025-03-19 22:37:08\n\nCeLiID AGH\n > \neTEE 2025\n\nXI Konferencja eTEE Dydaktyka i Technologia\n\n 18-19 wrze\u015bnia w Akademii G\u00f3rniczo-Hutniczej w Krakowie\n\nZale\u017cy nam na stworzeniu przestrzeni do rozmowy o dydaktyce akademickiej i technologiach. Chcemy wspiera\u0107 wymian\u0119 do\u015bwiadcze\u0144 i praktyk, dzieli\u0107 si\u0119 trudno\u015bciami i dyskutowa\u0107 nad jako\u015bciow\u0105 zmian\u0105 dydaktyki akademickiej, ze szczeg\u00f3lnym uwzgl\u0119dnieniem STEM.\n\nW szczeg\u00f3lno\u015bci tematyka konferencji dotyczy:\n\nwp\u0142ywu technologii na kszta\u0142cenie in\u017cynier\u00f3w,\n\nmetodyki kszta\u0142cenia wspomaganego technologiami w kszta\u0142ceniu in\u017cynier\u00f3w,\n\nteorii uczenia si\u0119 i modeli e-kszta\u0142cenia,\n\naspekt\u00f3w motywacji i zaanga\u017cowania os\u00f3b studiuj\u0105cych STEM,\n\nzapewnienia jako\u015bci e-kszta\u0142cenia,\n\ndobrych praktyk zwi\u0105zanych z wdro\u017ceniem e-kszta\u0142cenia w uczelniach o profilu technicznym,\n\nnauczania z wykorzystaniem AI,\n\nsystem\u00f3w i narz\u0119dzi wspieraj\u0105cych kszta\u0142cenie,\n\ne-nauczania j\u0119zyk\u00f3w obcych dla student\u00f3w nauk \u015bcis\u0142ych i in\u017cynieryjnych,\n\naspekt\u00f3w tworzenia i publikacji e-tre\u015bci dla potrzeb nauk \u015bcis\u0142ych i in\u017cynieryjnych.\n\nKonferencja eTEE\u00a0 Dydaktyka i Technologia (do 2023 roku \u201eeTEE e-Technologie w Kszta\u0142ceniu In\u017cynier\u00f3w\u201d) powsta\u0142a z inicjatywy Politechniki Gda\u0144skiej w 2014 roku. Od 2016 roku, na mocy porozumienia z dnia 09.09.2015 pomi\u0119dzy Politechnik\u0105 Gda\u0144sk\u0105 a Akademi\u0105 G\u00f3rniczo-Hutnicz\u0105 im. St. Staszica w Krakowie, konferencja odbywa si\u0119 naprzemiennie w Krakowie i Gda\u0144sku.\n\nPoprzednie edycje konferencji\n\n Starsze edycje\n\nKonferencja eTEE\n\nOrganizatorzy\n\nZapraszamy ka\u017cd\u0105 osob\u0119, organizacj\u0119 i firm\u0119, dla kt\u00f3rej wykorzystanie technologii w kszta\u0142ceniu jest wa\u017cnym elementem codziennej pracy. W szczeg\u00f3lno\u015bci:\n\nosoby pracuj\u0105ce w uczelniach, nauczycieli i nauczycielki akademickie, doktorantki i doktorant\u00f3w prowadz\u0105cych zaj\u0119cia na kierunkach technicznych i wykorzystuj\u0105cy e-technologie w edukacji,\n\nosoby studiuj\u0105ce na kierunkach technicznych i pedagogicznych, zainteresowanych wykorzystywaniem e-technologii w celu wzbogacenia swojego kszta\u0142cenia,\n\nnauczycieli i nauczycielki szk\u00f3\u0142 ponadpodstawowych, zainteresowanych zastosowaniem Internetu, multimedi\u00f3w i innych nowoczesnych technologii w edukacji,\n\nosoby administruj\u0105ce platformami nauczania na odleg\u0142o\u015b\u0107 i in. sytemami wspieraj\u0105cymi kszta\u0142cenie,\n\nfirmy produkuj\u0105ce i sprzedaj\u0105ce narz\u0119dzia do edukacji online oraz rozwi\u0105zania o charakterze mobilnym wspomagaj\u0105ce projektowanie wirtualnych laboratori\u00f3w, a tak\u017ce samych pracownik\u00f3w tego typu laboratori\u00f3w.\n\nORGANIZATORZY\n\nAkademia G\u00f3rniczo-Hutnicza im. Stanis\u0142awa Staszica w Krakowie\n\nAkademia G\u00f3rniczo-Hutnicza im. Stanis\u0142awa Staszica w Krakowie\n to jedna z najlepszych i najbardziej renomowanych oraz nowoczesnych polskich uczelni. Jest uczelni\u0105 przoduj\u0105c\u0105 w Polsce w dziedzinie nowoczesnych technologii, zajmuj\u0105c\u0105 wysok\u0105 lokat\u0119 w skali mi\u0119dzynarodowej. To drugi najstarszy i najwi\u0119kszy uniwersytet techniczny w Polsce.\n\nCentrum e-Learningu i Innowacyjnej Dydaktyki AGH\n (CeLiID AGH) zajmuje si\u0119 wspieraniem rozwoju e-learningu i nowoczesnych metod kszta\u0142cenia w AGH. Tworzymy i dostarczamy \u015brodowisko uczenia si\u0119 w oparciu o otwarte narz\u0119dzia (UPeL Uczelniana Platforma e-Learningowa), szkolimy z efektywnego wykorzystania nowych technologii w projektowaniu i prowadzeniu zaj\u0119\u0107, a nade wszystko dbamy o zakorzenienie praktyki i bada\u0144 edukacyjnych. Wspieramy tak\u017ce tworzenie i wykorzystywanie Otwartych Zasob\u00f3w Edukacyjnych tworz\u0105c serwis OPEN AGH e-Podr\u0119czniki i OPEN AGH e-Zasoby.\n\nPolitechnika Gda\u0144ska\n\nPolitechnika Gda\u0144ska\n, za\u0142o\u017cona w 1904, jest jedn\u0105 z najstarszych w Polsce autonomicznych uczelni pa\u0144stwowych i najstarsz\u0105 na obecnym terenie Rzeczypospolitej politechnik\u0105. Obejmuje 8 wydzia\u0142\u00f3w, na kt\u00f3rych studiuje ponad 27 tysi\u0119cy student\u00f3w na studiach in\u017cynierskich i magisterskich realizowanych w systemie stacjonarnym i niestacjonarnym. Uczelnia zatrudnia niemal 2500 os\u00f3b, w tym oko\u0142o 1400 nauczycieli akademickich. Politechnika Gda\u0144ska jest organizatorem wielu krajowych i mi\u0119dzynarodowych konferencji, sympozj\u00f3w i seminari\u00f3w. Prowadzi wymian\u0119 mi\u0119dzynarodow\u0105 os\u00f3b studiuj\u0105cych i pracuj\u0105cych w Uczelni.\n\nCentrum Nowoczesnej Edukacji\n Politechniki Gda\u0144skiej to jednostka powo\u0142ana 1 marca 2021 roku w celu wspierania nauczycieli\u00a0 i nauczycielek akademickich we wdra\u017caniu innowacyjnej dydaktyki. Zesp\u00f3\u0142 CNE to metodycy, projektanci graficzni, realizatorzy multimedi\u00f3w, programi\u015bci, projektanci ekran\u00f3w u\u017cytkownika. Misj\u0105 jest budowanie ekosystem\u00f3w uczenia si\u0119 w oparciu o metodyk\u0119 nauczania, najnowsz\u0105 wiedze neuronaukow\u0105 i w uwa\u017cno\u015bci na potrzeby drugiego cz\u0142owieka. To laboratorium zwinnego poszukiwania rozwi\u0105za\u0144 wspieraj\u0105cych proces efektywnej nauki w oparciu o wiedz\u0119 naukow\u0105.\n\nNajwa\u017cniejszym celem jest wspieranie nauczycieli w refleksyjnym projektowaniu \u015brodowiska aktywnego uczenia si\u0119, zar\u00f3wno w zakresie metodyki nauczania oraz obs\u0142ugi narz\u0119dzi, jak i budowania wsp\u00f3lnoty nauczycieli akademickich i sposob\u00f3w komunikacji oraz wspierania w tym procesie uczni\u00f3w i student\u00f3w.", "metadata": {"url": "https://www.cel.agh.edu.pl/etee/", "title": "eTEE 2025 - CeLiID AGH", "depth": 3, "duplicate": false, "content_hash": "b9456b14662b3e4a295d24e68a0a9bd7", "word_count": 591, "headings": [{"level": 3, "text": "Poprzednie edycje konferencji"}, {"level": 3, "text": "Organizatorzy"}, {"level": 4, "text": "Akademia G\u00f3rniczo-Hutnicza im. Stanis\u0142awa Staszica w Krakowie"}, {"level": 4, "text": "Politechnika Gda\u0144ska"}]}}