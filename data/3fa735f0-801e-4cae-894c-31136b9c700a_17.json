{"content": "# zarz\u0105dzanie studia  in\u017cynieria produkcji  kontorla jako\u015bci\n\nURL: http://wmn.agh.edu.pl/materialy-i-technologie-metali-niezelaznych\nCrawled: 2025-03-19 21:34:05\n\nStrona g\u0142\u00f3wna\nKszta\u0142cenie\nMateria\u0142y i Technologie Metali Nie\u017celaznych (MiTMN)\nMateria\u0142y i Technologie Metali Nie\u017celaznych (MiTMN)\nLiczba absolwent\u00f3w\n40\n\u00a0rocznie\nLat nauki\n2\n\u00a0lat\nStopie\u0144 naukowy\nMagister\nOpis kierunku\nCelem kszta\u0142cenia na kierunku Materia\u0142y i Technologie Metali Nie\u017celaznych jest wypromowanie kadry in\u017cynierskiej na potrzeby polskiego przemys\u0142u bran\u017cy metali nie\u017celaznych, w szczeg\u00f3lno\u015bci dla strategicznych dzia\u0142\u00f3w gospodarki.\n\nProgram studi\u00f3w na kierunku Materia\u0142y i Technologie Metali Nie\u017celaznych uwzgl\u0119dnia potrzeby spo\u0142eczno-gospodarcze kraju poprzez wprowadzenie do programu przedmiot\u00f3w kluczowych dla nowoczesnych ga\u0142\u0119zi przemys\u0142u metali nie\u017celaznych i przemys\u0142\u00f3w pokrewnych pracuj\u0105cych dla strategicznych sektor\u00f3w polskiej gospodarki, a mianowicie: elektroenergetyki, transportu (lotnictwo, motoryzacja, kolej), przemys\u0142u budowlanego i medycyny. W tym zakresie program uwzgl\u0119dnia przedmioty typu: nowe materia\u0142y i technologie dla elektroenergetyki, nowoczesne materia\u0142y i technologie dla lotnictwa, kolejnictwa, budownictwa, motoryzacji oraz nowoczesne materia\u0142y i technologie dla medycyny. Program uwzgl\u0119dnia r\u00f3wnie\u017c przedmioty o charakterze spo\u0142ecznym, humanistycznym i ekonomicznym, co si\u0119 dobrze wpisuje w nowoczesne trendy dynamicznego rozwoju polskiej gospodarki w warunkach jej reindustrialnej transformacji, czyli transformacji opartej na intensywnych intelektualnie technologiach, kt\u00f3re stanowi\u0105 podstaw\u0119 wysokiej warto\u015bci dodanej.\n\nAbsolwent tego kierunku jest przygotowany do podj\u0119cia pracy zawodowej we wszystkich krajowych i zagranicznych zak\u0142adach przemys\u0142owych projektowania i przetw\u00f3rstwa metali nie\u017celaznych, laboratoriach i instytutach badawczych, dzia\u0142ach R&D oraz jednostkach naukowo-dydaktycznych.\n\nOferta kszta\u0142cenia na studiach II stopnia obejmuje cztery (do wyboru) \u015bcie\u017cki dyplomowania:\n\n\u015bcie\u017cka 1 \u2013\u00a0Zaawansowane Materia\u0142y i Technologie w lotnictwie, motoryzacji i kolejnictwie\n\n\u015bcie\u017cka 2 \u2013\u00a0Zaawansowane materia\u0142y i technologie w budownictwie\n\n\u015bcie\u017cka 3 \u2013 Zaawansowane materia\u0142y i technologie w medycynie\n\n\u015bcie\u017cka 4 - Zaawansowane materia\u0142y i technologie w elektroenergetyce\n\nKszta\u0142cenie realizowane jest na studiach II stopnia\nStudia drugiego stopnia\n Studia drugiego stopnia trwaj\u0105 3 semestry i ko\u0144cz\u0105 si\u0119 uzyskaniem stopnia magistra. Rekrutacja na studia drugiego stopnia odbywa si\u0119 raz w roku, w miesi\u0105cach: stycze\u0144\u2013luty. \nKszta\u0142cenie w \u015bcis\u0142ej wsp\u00f3\u0142pracy z przemys\u0142em ....\nPerspektywy pracy zawodowej ...\nAbsolwent tego kierunku jest przygotowany do podj\u0119cia pracy zawodowej we wszystkich krajowych i zagranicznych\nzak\u0142adach przemys\u0142owych projektowania i przetw\u00f3rstwa metali nie\u017celaznych, laboratoriach i instytutach badawczych,\ndzia\u0142ach\u00a0R&D\u00a0oraz\u00a0jednostkach\u00a0naukowo-dydaktycznych.", "metadata": {"url": "http://wmn.agh.edu.pl/materialy-i-technologie-metali-niezelaznych", "title": "zarz\u0105dzanie studia  in\u017cynieria produkcji  kontorla jako\u015bci", "depth": 3, "duplicate": false, "content_hash": "8e70dd3d563486b59d047f29bd0928f4", "word_count": 324, "headings": [{"level": 1, "text": "Materia\u0142y i Technologie Metali Nie\u017celaznych (MiTMN)"}, {"level": 2, "text": "40rocznie"}, {"level": 2, "text": "2lat"}, {"level": 2, "text": "Magister"}, {"level": 1, "text": "Opis kierunku"}, {"level": 1, "text": "Kszta\u0142cenie realizowane jest na studiach II stopnia"}, {"level": 2, "text": "Studia drugiego stopnia"}, {"level": 1, "text": "Kszta\u0142cenie w \u015bcis\u0142ej wsp\u00f3\u0142pracy z przemys\u0142em ...."}, {"level": 1, "text": "Perspektywy pracy zawodowej ..."}]}}