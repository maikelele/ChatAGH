{"content": "#  Przyjazdy go\u015bci / Centrum Spraw Mi\u0119dzynarodowych AGH\n\nURL: https://www.dwz.agh.edu.pl/index.php?id=2823\nCrawled: 2025-03-19 21:24:48\n\nPrzyj\u0119cie go\u015bcia zagranicznego\nZ\u0141O\u017bENIE WNIOSKU\n\nWnioski o przyj\u0119cie go\u015bcia zagranicznego nale\u017cy wype\u0142nia\u0107 w serwisie wniosk\u00f3w, kt\u00f3ry znajduje si\u0119 na stronie: \nhttps://wnioski.dwz.agh.edu.pl\n\nZ\u0142o\u017cony elektronicznie wniosek nale\u017cy wydrukowa\u0107 i z\u0142o\u017cy\u0107 w Centrum Spraw Mi\u0119dzynarodowych AGH (pawilon C-1, I pi\u0119tro, pok. 108), w dw\u00f3ch egzemplarzach, przynajmniej na \nsiedem dni roboczych przed przyjazdem go\u015bcia\n. W razie niedochowania terminu z\u0142o\u017cenia wniosku brak jest gwarancji terminowej wyp\u0142aty \u015brodk\u00f3w przeznaczonych dla go\u015bcia zagranicznego.\u00a0 \n\n\u015aWIADCZENIA DLA GO\u015aCI ZAGRANICZNYCH\n\n(W oparciu o \nZarz\u0105dzenie nr 3/2018\n JM Rektora Akademii G\u00f3rniczo-Hutniczej, kt\u00f3re okre\u015bla \u015bwiadczenia, jakie mo\u017ce otrzyma\u0107 go\u015b\u0107 przyje\u017cd\u017caj\u0105cy do AGH na zaproszenie Uczelni [Wydzia\u0142u lub innej jednostki AGH] oraz ich wysoko\u015b\u0107.) \n\u00a0 Go\u015b\u0107, o kt\u00f3rym mowa w Zarz\u0105dzeniu mo\u017ce otrzyma\u0107 diet\u0119 w maksymalnej w kwocie 650,-z\u0142/dzie\u0144. \n\u00a0 Wysoko\u015b\u0107 diety dla go\u015bcia przyje\u017cd\u017caj\u0105cego do Uczelni na zaproszenie Wydzia\u0142u (lub innej jednostki AGH) ustala Dziekan zapraszaj\u0105cego Wydzia\u0142u (lub kierownik innej jednostki AGH) w ramach posiadanych \u015brodk\u00f3w z uwzgl\u0119dnieniem limitu okre\u015blonego w punkcie 1. \n\u00a0 Poza diet\u0105 go\u015bciowi przyje\u017cd\u017caj\u0105cemu na zaproszenie Uczelni (Wydzia\u0142u) nie mog\u0105 by\u0107 przyznawane inne \u015bwiadczenia. \nDopuszcza si\u0119 mo\u017cliwo\u015b\u0107 przyznania go\u015bciowi zagranicznemu innych \u015bwiadcze\u0144 w ramach realizowanych projekt\u00f3w, w szczeg\u00f3lno\u015bci edukacyjnych i naukowo-badawczych zgodnie z za\u0142o\u017ceniami tych projekt\u00f3w. Do wniosku nale\u017cy w\u00f3wczas za\u0142\u0105czy\u0107 dokumenty, z kt\u00f3rych wynika inna wysoko\u015b\u0107 \u015bwiadcze\u0144. \n\nWyp\u0142aty dla go\u015bci zagranicznych s\u0105 realizowane w formie przelew\u00f3w na konta ROR opiekun\u00f3w lub os\u00f3b upowa\u017cnionych do odbioru diet. Wyp\u0142ata diety w formie przelewu na konto bankowe go\u015bcia jest wykluczona. \n\nROZLICZENIE\n\nRozliczenia koszt\u00f3w pobytu go\u015bcia zagranicznego dokonuje si\u0119 w oparciu o dostarczone \npotwierdzenie odbioru diet\n opatrzone czytelnym podpisem go\u015bcia zagranicznego, kt\u00f3re\u00a0nale\u017cy dostarczy\u0107 do CSM (paw. C-1, pok. 108). \nW przypadku pobrania diet dla  go\u015bcia, kt\u00f3ry nie przyjecha\u0142, nale\u017cy zwr\u00f3ci\u0107 \u015brodki najp\u00f3\u017aniej\n do 7 dni\n oraz dostarczy\u0107 potwierdzenie dokonanej transakcji bankowej - zwrot diet. \n\nOBOWI\u0104ZEK REJESTRACJI POBYTU GO\u015aCI ZAGRANICZNYCH W SERWISIE WNIOSK\u00d3W\n\nW zwi\u0105zku z konieczno\u015bci\u0105 gromadzenia danych statystycznych dotycz\u0105cych przyjazd\u00f3w go\u015bci zagranicznych do AGH, obowi\u0105zek rejestracji w serwisie wniosk\u00f3w dotyczy wszystkich go\u015bci zagranicznych, w tym r\u00f3wnie\u017c w sytuacji, kiedy AGH nie ponosi \u017cadnych kosz\u00f3w z tytu\u0142u przyjazdu i pobytu go\u015bcia zagranicznego w uczelni - \"go\u015bcie bezkosztowi\".\n\nKONTAKT:\n\nmgr Dominika Kozik\ndkozik@agh.edu.pl\n\ntel. +48 12 617 57 29\nC-1 pok. 108 \n\nmgr Marcin Bielowicz\nbielowicz@agh.edu.pl\ntel. +48 12 617 57 42\nH-A2, III p., pok. 2", "metadata": {"url": "https://www.dwz.agh.edu.pl/index.php?id=2823", "title": " Przyjazdy go\u015bci / Centrum Spraw Mi\u0119dzynarodowych AGH", "depth": 3, "duplicate": false, "content_hash": "5fa324943e78539b43748b9d6bb6f107", "word_count": 364, "headings": [{"level": 1, "text": "Przyj\u0119cie go\u015bcia zagranicznego"}, {"level": 1, "text": "Przyjazdy go\u015bci zagranicznych"}]}}