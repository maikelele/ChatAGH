{"content": "# Wojciech Mitkowski \u2013 Historia AGH\n\nURL: https://historia.agh.edu.pl/wiki/Wojciech_Mitkowski\nCrawled: 2025-03-19 21:10:25\n\nWojciech Mitkowski\n\nZ Historia AGH\n\nWojciech Mitkowski\n\nNazwisko\n\nMitkowski\n\nImi\u0119 / imiona\n\nWojciech\n\nTytu\u0142y / stanowiska\n\nProf. dr hab. in\u017c.\n\nTytu\u0142y honorowe AGH\n\nProfesor Honorowy AGH\n\nData urodzenia\n\n5 pa\u017adziernika 1946\n\nMiejsce urodzenia\n\nKrak\u00f3w\n\nDyscyplina/specjalno\u015bci\n\nautomatyka\n, \nrobotyka\n, \nteoria sterowania\n, \nsystemy dynamiczne\n, \nteoria obwod\u00f3w elektrycznych\n\nPe\u0142nione funkcje\n\nDziekan Wydzia\u0142u Elektrotechniki, Automatyki i Elektroniki (1990-1993, 1993-1996)\n\nWydzia\u0142\n\nWydzia\u0142 Elektrotechniki, Automatyki, Informatyki i In\u017cynierii Biomedycznej\n\nOdznaczenia i nagrody\n\nMedal Komisji Edukacji Narodowej\n\nFunkcje\nGdzie\nod\ndo\nProdziekan\nWydzia\u0142 Elektrotechniki, Automatyki i Elektroniki\n1987\n1990\nDziekan\nWydzia\u0142 Elektrotechniki, Automatyki i Elektroniki\n1990\n1993\nDziekan\nWydzia\u0142 Elektrotechniki, Automatyki i Elektroniki\n1993\n1996\n\nProf. dr hab. in\u017c. \nWojciech Mitkowski\n (1946-)\n\nDyscyplina/specjalno\u015bci: automatyka, robotyka, teoria sterowania, systemy dynamiczne, teoria obwod\u00f3w elektrycznych\n\nNota biograficzna\n\nUrodzi\u0142 si\u0119 5 pa\u017adziernika 1946 roku w Krakowie.\n\nW latach 1964-1970 studiowa\u0142 na Wydziale Elektrotechniki G\u00f3rniczej i Hutniczej AGH. Studia uko\u0144czy\u0142 w 1970 roku, uzyskuj\u0105c tytu\u0142 magistra in\u017cyniera elektryka z zakresu automatyki i telemechaniki. Bezpo\u015brednio po uko\u0144czeniu studi\u00f3w zosta\u0142 s\u0142uchaczem Wydzia\u0142owego Studium Doktoranckiego AGH.  \n\nPrac\u0119 zawodow\u0105 rozpocz\u0105\u0142 1 pa\u017adziernika 1973 roku w Zak\u0142adzie Cybernetyki i Teorii Sterowania Instytutu Automatyki \nWydzia\u0142u  Elektrotechniki G\u00f3rniczej i Hutniczej\n. \n\nStopie\u0144 naukowy doktora nauk technicznych uzyska\u0142 24 stycznia 1974 roku na podstawie rozprawy doktorskiej \u201eSterowanie obiekt\u00f3w o parametrach roz\u0142o\u017conych w oparciu o aproksymacj\u0119 modelem dyskretnym\u201d. Stopie\u0144 naukowy doktora habilitowanego nauk   technicznych w zakresie automatyki uzyska\u0142 8 listopada 1984 roku na podstawie rozprawy \u201eStabilizacja system\u00f3w liniowych stacjonarnych\u201d. Tytu\u0142 naukowy profesora nauk technicznych otrzyma\u0142 20 marca 1992 roku. \n\nG\u0142\u00f3wne kierunki Jego bada\u0144 skupiaj\u0105 si\u0119 wok\u00f3\u0142 zagadnie\u0144 zwi\u0105zanych ze sterowaniem   system\u00f3w dynamicznych. Wiele miejsca w dorobku naukowym zajmuj\u0105 opracowania dotycz\u0105ce  sterowania procesami przemys\u0142owymi, przemian fazowych, optymalizacji kszta\u0142tu, procesu konwertorowego czy dotycz\u0105cych grzania slab\u00f3w. Znacz\u0105cy wp\u0142yw na kierunek Jego zainteresowa\u0144 zwi\u0105zany z zastosowaniami matematyki wywar\u0142a wsp\u00f3\u0142praca w trakcie studi\u00f3w doktoranckich z wybitnym matematykiem prof. Andrzejem Turowiczem. W jej wyniku powsta\u0142 skrypt \u201eTeoria macierzy\u201d, sze\u015bciokrotnie wznawiany.\n\nAutor i wsp\u00f3\u0142autor kilkunastu ksi\u0105\u017cek i ponad 220 artyku\u0142\u00f3w oraz komunikat\u00f3w naukowych, zamieszczanych r\u00f3wnie\u017c w czasopismach zagranicznych, oraz oko\u0142o 30 opracowa\u0144 niepublikowanych, dotycz\u0105cych bada\u0144 i dydaktyki. \n\nUczestniczy\u0142 w realizacji wielu grant\u00f3w KBN, w tym 4 jako kierownik. \n\nPromotor kilkunastu rozpraw doktorskich. By\u0142 recenzentem ponad 30 rozpraw doktorskich, recenzentem ponad 20 rozpraw habilitacyjnych, bra\u0142 udzia\u0142 w kilkunastu post\u0119powaniach o nadanie tytu\u0142u naukowego profesora. Recenzowa\u0142 r\u00f3wnie\u017c dorobek dotycz\u0105cy wniosku o stanowisko profesora zwyczajnego (3 razy) i o stanowisko profesora nadzwyczajnego (4 razy). Promotor 25 prac dyplomowych. \n\nBy\u0142 opiekunem Ko\u0142a Naukowego Elektronik\u00f3w i Automatyk\u00f3w AGH.\n\nOpracowa\u0142 recenzje wydawnicze ponad 10 prac habilitacyjnych oraz wielu prac zg\u0142oszonych  do publikacji w wydawnictwach uczelnianych oraz czasopismach krajowych i mi\u0119dzynarodowych.  \n\nUczestniczy\u0142 w licznych konferencjach, podczas kt\u00f3rych wyg\u0142asza\u0142 referaty.\n\nJest wsp\u00f3\u0142autorem 17 prac naukowo-badawczych zastosowanych w praktyce. Od 1997 roku by\u0142 redaktorem p\u00f3\u0142rocznika \"Automatyka\". \n\nCz\u0142onek wielu organizacji i stowarzysze\u0144, m.in.: Senatu AGH, Wiceprzewodnicz\u0105cy Rady G\u0142\u00f3wnej Szkolnictwa Wy\u017cszego w kadencji 2003-2005 i 2006-2009, od 2002 cz\u0142onek Rady Naukowej Instytutu Bada\u0144 Systemowych PAN w Warszawie, cz\u0142onek Polskiego Towarzystwa Matematycznego, Prezes Oddzia\u0142u Krakowskiego PTM na kadencj\u0119 2005-2007, 2008-2010, cz\u0142onek Polskiego Towarzystwa Elektrotechniki Teoretycznej i Stosowanej, Towarzystwa Mi\u0142o\u015bnik\u00f3w Historii i Zabytk\u00f3w Krakowa.\n\nW 2010 roku otrzyma\u0142 tytu\u0142 doktora honoris causa Politechniki Lubelskiej. W 2020 roku otrzyma\u0142 nagrod\u0119 im. prof. Antoniego Hoborskiego w kategorii matematyka.\n\nProfesor Honorowy AGH 2025 (\"za ca\u0142okszta\u0142t pracy w zakresie naukowym, dydaktycznym, organizacyjnym i spo\u0142ecznym na rzecz Wydzia\u0142u Elektrotechniki, Automatyki, Informatyki i In\u017cynierii Biomedycznej, Akademii G\u00f3rniczo-Hutniczej oraz krakowskiego i krajowego \u015brodowiska naukowego\").\n\nOdznaczenia i nagrody\n\nMedal Komisji Edukacji Narodowej\n (1998), Medal im. prof. Mieczys\u0142awa Po\u017caryskiego nadany przez Zarz\u0105d G\u0142\u00f3wny Stowarzyszenia Elektryk\u00f3w Polskich (2002), Medal pami\u0105tkowy im. St. Bieli\u0144skiego nadany przez Zarz\u0105d Oddzia\u0142u Krakowskiego SEP (1992), Medal  pami\u0105tkowy  z  okazji  50-lecia  Wy\u017cszego  Szkolnictwa  Marynarki  Wojennej (2005), Medal 60-lecia Politechniki Bia\u0142ostockiej (2009), Nagrody Ministra Nauki i Szkolnictwa Wy\u017cszego\n\nBibliografia publikacji\n\nhttps://badap.agh.edu.pl/autor/mitkowski-wojciech-001086\n\n\u0179r\u00f3d\u0142a do biogramu\n\nKsi\u0105\u017cki\n\nKronika i spis absolwent\u00f3w Akademii G\u00f3rniczo-Hutniczej im. Stanis\u0142awa Staszica 1919-1979. T. 3. Pion Elektromechaniczny i Wydzia\u0142y Politechniczne. Krak\u00f3w 1979, s. 131\n\nMitkowski W.: Kronika Wydzia\u0142u Elektrotechniki, Automatyki, Informatyki i Elektroniki AGH. Krak\u00f3w 2002, s. 65-70, [foto]\n\n[Sk\u0142ad Osobowy AGH \u2026 1973/74]. Krak\u00f3w 1975, s. 89\n\nWho is who absolwent\u00f3w Wydzia\u0142u Elektrotechniki, Automatyki i Elektroniki [AGH]\u00a0: [w 45 lecie Wydzia\u0142u 1952-1997]. Krak\u00f3w 1999, s. 84, [foto]\n\nWho is who? elitarnego Wydzia\u0142u Elektrycznego AGH. Red. J. Czajkowski, Z. K. Witek. Krak\u00f3w 2002, s. 85-86, [foto]\n\nWielka Ksi\u0119ga 85-lecia Akademii G\u00f3rniczo-Hutniczej. [Oprac.] zesp\u00f3\u0142 aut. K. Piko\u0144 (red. naczelny), A. Soko\u0142owska (dyrektor projektu), K. Piko\u0144. Gliwice 2004, s.236, [foto]\n\nWsp\u00f3\u0142cze\u015bni uczeni polscy\u00a0: s\u0142ownik biograficzny. T. 3\u00a0: M \u2013 R. Red. nauk. J. Kapu\u015bcik.  Warszawa 2000, s. 207, [foto]\n\nArtyku\u0142y\n\nCie\u015bla R.: Doktorat honoris causa Politechniki Lubelskiej dla Profesora Wojciecha Mitkowskiego. \nBiuletyn AGH\n 2010. nr 30/31, s. 19-21\n\nDoktorat honoris causa Politechniki Lubelskiej dla Profesora Wojciecha Mitkowskiego - 13 maja 2010. \nBiuletyn AGH\n 2010. nr 30/31, s. 18, [foto]\n\nMitkowski W.: Matematyka to bardzo abstrakcyjny wytw\u00f3r umys\u0142u\u00a0: wywiad z prof. dr. hab. in\u017c. Wojciechem Mitkowskim. Rozm. O. \u015alizie\u0144. \nBiuletyn AGH\n 2020, nr 153-154, s. 9-11, [foto]\n\nStochel J., \u015alizie\u0144 O.: Nagrody z okazji \u015awi\u0119ta Nauk \u015acis\u0142ych w AGH. \nBiuletyn AGH\n 2020, nr 153-154, s. 6, [foto]\n\nInne\n\nProf. Wojciech Mitkowski Profesorem Honorowym AGH [online] [przegl\u0105dany 5.03.2025]. Dost\u0119pny w: \nhttps://www.agh.edu.pl/aktualnosci/detail/prof-wojciech-mitkowski-profesorem-honorowym-agh\n\nWojciech Mitkowski [online] [przegl\u0105dany 14.02.2020]. Dost\u0119pny w: \nhttps://pl.wikipedia.org/wiki/Wojciech_Mitkowski\n\nstan na dzie\u0144 5.03.2025\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Wojciech_Mitkowski&oldid=86431\n\u201d\n\nKategoria\n: \nBiogramy", "metadata": {"url": "https://historia.agh.edu.pl/wiki/Wojciech_Mitkowski", "title": "Wojciech Mitkowski \u2013 Historia AGH", "depth": 2, "duplicate": false, "content_hash": "2401deb2b5f9df2c762aeedb6ae9a42f", "word_count": 857, "headings": [{"level": 1, "text": "Wojciech Mitkowski"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 4, "text": "Bibliografia publikacji"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}