{"content": "# \u015awi\u0119to Absolwent\u00f3w Wydzia\u0142u Matematyki Stosowanej AGH -- WMS AGH \n\nURL: https://wms.agh.edu.pl/detail/swieto-absolwentow-wydzialu-matematyki-stosowanej-agh\nCrawled: 2025-03-19 21:37:00\n\n\u015awi\u0119to Absolwent\u00f3w Wydzia\u0142u Matematyki Stosowanej AGH \n\n 23-01-2025 \n\n W dniu 14 grudnia br. wsp\u00f3lnie z Wydzia\u0142em In\u017cynierii Mechanicznej i Robotyki, \u015bwi\u0119towali\u015bmy uko\u0144czenie studi\u00f3w przez naszych absolwent\u00f3w. \n\nUroczysto\u015b\u0107 odby\u0142a si\u0119 w auli AGH, kt\u00f3rej przewodniczy\u0142 prof. dr hab. in\u017c. Krzysztof Mendrok \u2013 prorektor ds. kszta\u0142cenia AGH. W trakcie wyst\u0105pienia podkre\u015bli\u0142 znaczenie edukacji, kt\u00f3ra nie ko\u0144czy si\u0119 wraz z otrzymaniem dyplomu, lecz staje si\u0119 fundamentem do dalszego rozwoju zawodowego i osobistego.\n Do \u017cycze\u0144 prorektora do\u0142\u0105czyli: dr hab. in\u017c. Marcin Kot, prof. AGH \u2013 prodziekan ds. wsp\u00f3\u0142pracy i projekt\u00f3w Wydzia\u0142u In\u017cynierii Mechanicznej i Robotyki oraz dziekan Wydzia\u0142u Matematyki Stosowanej \u2013 dr hab. Jerzy Stochel, prof. AGH.\n Nast\u0119pnie prorektor Krzysztof Mendrok oraz dziekan wraz z prodziekanami:\n dr in\u017c. Jerzy Wojciechowski \u2013 prodziekan ds. kszta\u0142cenia i studenckich (WIMiR) oraz dr Tomasz Drwi\u0119ga \u2013 prodziekan ds. studenckich i kszta\u0142cenia (WMS) wr\u0119czyli listy gratulacyjne absolwentom.\n Do absolwent\u00f3w zwr\u00f3ci\u0142a si\u0119 Alicja Marszalik przewodnicz\u0105ca komisji ds. kultury i sportu z Uczelnianej Rady Samorz\u0105du Student\u00f3w AGH, kt\u00f3ra \u017cyczy\u0142a absolwentom uczestnictwa w innowacyjnych projektach, wytrwa\u0142o\u015bci, determinacji i pasji.\n\nWyk\u0142ad okoliczno\u015bciowy pt. \u201ePodr\u0119czny zestaw absolwenta, czyli co warto zabra\u0107 ze sob\u0105, opuszczaj\u0105c swoj\u0105 Alma Mater\u201d wyg\u0142osi\u0142 absolwent Wydzia\u0142u In\u017cynierii Mechanicznej i Robotyki - Damian Kwapisz.\n\nNa zako\u0144czenie prof. dr hab. in\u017c. Krzysztof Mendrok przytoczy\u0142 s\u0142owa Karla Krausa \u201eWykszta\u0142cenie jest czym\u015b, co prawie wszyscy otrzymuj\u0105, wielu przekazuje dalej, a tylko nieliczni posiadaj\u0105\u201d.\n\nPowr\u00f3t", "metadata": {"url": "https://wms.agh.edu.pl/detail/swieto-absolwentow-wydzialu-matematyki-stosowanej-agh", "title": "\u015awi\u0119to Absolwent\u00f3w Wydzia\u0142u Matematyki Stosowanej AGH -- WMS AGH ", "depth": 3, "duplicate": false, "content_hash": "d5238c5d2faba949901a54935be590e2", "word_count": 219, "headings": [{"level": 1, "text": "\u015awi\u0119to Absolwent\u00f3w Wydzia\u0142u Matematyki Stosowanej AGH"}, {"level": 2, "text": "Stopka"}]}}