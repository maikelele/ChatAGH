{"content": "#  Modu\u0142y, przedmioty i kursy zaproszone -- Szko\u0142a Doktorska AGH \n\nURL: https://www.sd.agh.edu.pl/doktoranci/moduly-przedmioty-i-kursy-zaproszone\nCrawled: 2025-03-19 21:38:56\n\nPrzejd\u017a do tre\u015bci\n\nPrzejd\u017a do stopki\n\n Modu\u0142y, przedmioty i kursy zaproszone \n\nW ramach poszerzania oferty dydaktycznej w Szkole Doktorskiej AGH b\u0119dzie dost\u0119pny kurs \u201e\nCreate-Protect-Innovate: Bringing Ideas to Market\n\u201d (Tw\u00f3rz \u2013 Chro\u0144 \u2013 B\u0105d\u017a Innowacyjny: Wprowadzanie Pomys\u0142\u00f3w na Rynek), kt\u00f3ry umo\u017cliwia zdobycie kluczowej wiedzy w zakresie ochrony w\u0142asno\u015bci intelektualnej (IP), ze szczeg\u00f3lnym uwzgl\u0119dnieniem patent\u00f3w, oraz ich roli w procesie komercjalizacji innowacji.\n\nKurs przeznaczony jest dla student\u00f3w II stopnia oraz doktorant\u00f3w, mog\u0105 w nim wzi\u0105\u0107 udzia\u0142 r\u00f3wnie\u017c pracownicy AGH zainteresowani tematyk\u0105 IP.\n\nNab\u00f3r uczestnik\u00f3w trwa do 20 marca br. \nDecyduje kolejno\u015b\u0107 zg\u0142osze\u0144.\n\nKurs trwa od 24 marca do 25 czerwca.\n\nProgram kursu zosta\u0142 opracowany przez Europejsk\u0105 Akademi\u0119 Patentow\u0105 we wsp\u00f3\u0142pracy z\u00a0ekspertami z Europejskiego Urz\u0119du Patentowego (EPO).\n\nKurs sk\u0142ada si\u0119 z dw\u00f3ch cz\u0119\u015bci \u2013 podstawowej i zaawansowanej.\n Ka\u017cda z cz\u0119\u015bci sk\u0142ada si\u0119 z pi\u0119ciu samodzielnie realizowanych modu\u0142\u00f3w, kt\u00f3re wprowadzaj\u0105 w r\u00f3\u017cne zagadnienia w\u0142asno\u015bci intelektualnej. Kurs prowadzony jest w formie e-learningu, co pozwala uczestnikom dostosowa\u0107 tempo nauki do indywidualnych potrzeb.\n\nKa\u017cda cz\u0119\u015b\u0107 kursu wymaga 75 godzin pracy i odpowiada 3 pkt ECTS. Po uko\u0144czeniu wszystkich wymaganych aktywno\u015bci uczestnicy otrzymaj\u0105 certyfikat EPO. \n\nForma i struktura kursu:\n\nKurs prowadzony jest w j\u0119zyku angielskim.\n\nModu\u0142y do samodzielnej nauki online.\n\nWysokiej jako\u015bci filmy, podcasty i interaktywne elementy edukacyjne.\n\n\u0106wiczenia i studia przypadk\u00f3w.\n\nQuizy i testy wielokrotnego wyboru.\n\nDodatkowe zasoby do dalszej nauki.\n\nInteraktywne sesje na \u017cywo z ekspertami.\n\nKo\u0144cowe zadanie oceniane przez ekspert\u00f3w ds. w\u0142asno\u015bci intelektualnej.\n\nCertyfikat uko\u0144czenia kursu wydawany przez EPO.\n\nCz\u0119\u015b\u0107 I: Podstawy W\u0142asno\u015bci Intelektualnej (75 godzin, 3ECTS)\n\nPierwsza cz\u0119\u015b\u0107 kursu umo\u017cliwia zapoznanie si\u0119 z:\n\nPodstawowymi poj\u0119ciami dotycz\u0105cymi IP \u2013 r\u00f3\u017cnymi rodzajami praw w\u0142asno\u015bci intelektualnej oraz korzy\u015bciami wynikaj\u0105cymi z ich ochrony.\n\nPodstawami patentowania \u2013 procesem uzyskiwania patent\u00f3w, wymaganiami formalnymi oraz zasadami sk\u0142adania zg\u0142osze\u0144 patentowych.\n\nInformacj\u0105 patentow\u0105 \u2013 sposobami korzystania z baz danych patentowych, analiz\u0105 \u201efreedom-to-operate\u201d oraz ocen\u0105 potencjalnych ryzyk zwi\u0105zanych z naruszeniem praw IP.\n\nSzczeg\u00f3\u0142owe informacje znajd\u0105 Pa\u0144stwo w poni\u017cszych za\u0142\u0105cznikach:\n\nHarmonogram - KURS PODSTAWOWY\n\nSYLABUS\u00a0- cz\u0119\u015b\u0107 1\n\nSzczeg\u00f3\u0142y i modu\u0142y -\u00a0KURS PODSTAWOWY\n\nCz\u0119\u015b\u0107 II: Zaawansowane Aspekty Ochrony W\u0142asno\u015bci Intelektualnej (75 godzin, 3ECTS)\n\nDruga cz\u0119\u015b\u0107 kursu wprowadza w bardziej zaawansowane tematy, takie jak:\n\nProcedury przyznawania patent\u00f3w \u2013 szczeg\u00f3\u0142owy opis etap\u00f3w uzyskiwania patentu.\n\nEgzekwowanie patent\u00f3w \u2013 ochrona praw patentowych w kontek\u015bcie prawnym i biznesowym, a tak\u017ce r\u00f3\u017cne metody rozwi\u0105zywania spor\u00f3w patentowych.\n\nKomercjalizacja wynalazk\u00f3w \u2013 zarz\u0105dzanie i wykorzystywanie patent\u00f3w w strategiach biznesowych, podstawy wyceny IP oraz negocjowanie um\u00f3w licencyjnych.\n\nSzczeg\u00f3\u0142owe informacje znajd\u0105 Pa\u0144stwo w poni\u017cszych za\u0142\u0105cznikach:\n\nHarmonogram - KURS ZAAWANSOWANY\n\nSYLABUS\u00a0- cz\u0119\u015b\u0107 1\n\nSzczeg\u00f3\u0142y i modu\u0142y -\u00a0KURS ZAAWANSOWANY\n\nUczestnicy dowiedz\u0105 si\u0119, jak patenty mog\u0105 wspiera\u0107 rozw\u00f3j startup\u00f3w technologicznych, przyci\u0105ga\u0107 inwestor\u00f3w oraz wpisywa\u0107 si\u0119 w strategi\u0119 biznesow\u0105 firmy.\n\nZaleca si\u0119, aby ze wzgl\u0119du na intensywno\u015b\u0107 kursu zrealizowa\u0107 jedn\u0105 cz\u0119\u015b\u0107 semestralnie.\n\nRejestracja i uko\u0144czenie ka\u017cdej z cz\u0119\u015bci s\u0105 niezale\u017cne. Mo\u017cna pomin\u0105\u0107 cz\u0119\u015b\u0107 wst\u0119pn\u0105 i wzi\u0105\u0107 udzia\u0142 w cz\u0119\u015bci zaawansowanej. Mo\u017cliwe jest r\u00f3wnie\u017c uko\u0144czenie tylko cz\u0119\u015bci wst\u0119pnej.\u00a0\n\nD\u00f3\u0142 formularza\n\nZgodnie z Uchwa\u0142\u0105 nr 41/2023 Senatu AGH z dnia 26 kwietnia 2023 r. w sprawie zmian w programie kszta\u0142cenia w Szkole Doktorskiej AGH \u00a7 6, pkt 6, Dyrektor Szko\u0142y mo\u017ce wyrazi\u0107 zgod\u0119 na wprowadzenie modu\u0142u/wyk\u0142adu do Indywidualnego Planu Kszta\u0142cenia.\u00a0\n\nW zwi\u0105zku z powy\u017cszym, osoby zainteresowane, proszone s\u0105 o z\u0142o\u017cenie podania do \nZ-cy Dyrektora SD AGH, prof. dr hab. in\u017c \u0141ukasza Madeja o zgod\u0119 na uczestnictwo w kursie i uwzgl\u0119dnienie go w swoim IPK.\n\nTermin i miejsce sk\u0142adania poda\u0144:\u00a0\n\nDo 20 marca 2025 do godziny 13:00\n\nBiuro Szko\u0142y Doktorskiej AGH, budynek A3, II pi\u0119tro, pok\u00f3j 118\n\nStopka\n\nBiblioteka G\u0142\u00f3wna\n\nOchrona danych osobowych\n\nStrona g\u0142\u00f3wna AGH\n\nInicjatywa Doskona\u0142o\u015bci \u2013 Uczelnia Badawcza\n\nSzko\u0142a Doktorska AGH\nbud. A3, I p., pok. 118\nal. Mickiewicza 30\n30-059 Krak\u00f3w\n\nDziekanat\n E-mail: phd@agh.edu.pl\n Tel. +48 12 617 56 13\n Tel. +48 12 617 56 11\n Tel. +48 12 617 56 14\n Obs\u0142uga bezpo\u015brednia i telefoniczna doktorant\u00f3w:\n poniedzia\u0142ek - nieczynne\n wtorek-pi\u0105tek - 9:00-13:00\n\nSekretariat\n E-mail: sdbiuro@agh.edu.pl\n Tel. +48 12 617 56 12\n\nBack", "metadata": {"url": "https://www.sd.agh.edu.pl/doktoranci/moduly-przedmioty-i-kursy-zaproszone", "title": " Modu\u0142y, przedmioty i kursy zaproszone -- Szko\u0142a Doktorska AGH ", "depth": 3, "duplicate": false, "content_hash": "1cfd74d92cb8eb31dacfadfa0966901d", "word_count": 630, "headings": [{"level": 1, "text": "Modu\u0142y, przedmioty i kursy zaproszone"}, {"level": 2, "text": "Stopka"}]}}