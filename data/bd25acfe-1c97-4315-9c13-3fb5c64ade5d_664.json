{"content": "#  Kierunek In\u017cynieria Materia\u0142owa na Wydziale In\u017cynierii Materia\u0142owej i Ceramiki AGH -- Wydzia\u0142 In\u017cynierii Materia\u0142owej i Ceramiki AGH \n\nURL: https://ceramika.agh.edu.pl/kandydaci/studia-i-stopnia/inzynieria-materialowa\nCrawled: 2025-03-19 21:33:05\n\nPrzejd\u017a do tre\u015bci\n\nPrzejd\u017a do stopki\n\n In\u017cynieria materia\u0142owa \n\nIn\u017cynieria Materia\u0142owa - I stopie\u0144 - Naucz si\u0119 wszechstronnego podej\u015bcia do projektowania,\n\nwytwarzania i modyfikowania zaawansowanych materia\u0142\u00f3w in\u017cynierskich\n\nIn\u017cynieria Materia\u0142owa\n stanowi jeden z najbardziej uniwersalnych i najcz\u0119\u015bciej wymienianych w rankingach kierunk\u00f3w, zorientowanych na \nkszta\u0142cenie specjalist\u00f3w\n w zakresie projektowania, wytwarzania i modyfikacji r\u00f3\u017cnych klas materia\u0142\u00f3w. Ponadto jako jedyna w Polsce, In\u017cynieria Materia\u0142owa Wydzia\u0142u IMiC, oferuje ukierunkowanie na szeroko rozumiane \nmateria\u0142y ceramiczne\n. Program studi\u00f3w obejmuje podstawowe kursy przedmiot\u00f3w \u015bcis\u0142ych oraz in\u017cynieryjnych. W dalszych etapach kszta\u0142cenia student otrzymuje specjalistyczn\u0105 wiedz\u0119 z zakresu:\n\nchemii fizycznej,\n\nkrystalografii,\n\nchemii i fizyki cia\u0142a sta\u0142ego,\n\nkomputerowego wspomaganego projektowania i modelowania materia\u0142\u00f3w,\n\njak r\u00f3wnie\u017c zapoznaje si\u0119 ze specyfika materia\u0142\u00f3w ceramicznych, metalicznych, polimerowych oraz kompozyt\u00f3w, co pozwala na dalsze planowanie zar\u00f3wno kariery naukowej jak i przemys\u0142owej.\u00a0\n\nKierunek dedykowany jest osobom zainteresowanym \nnowoczesnymi technologiami\n oraz wytwarzaniem\n nowych materia\u0142\u00f3w\n o specjalnych, \u015bci\u015ble zdefiniowanych w\u0142a\u015bciwo\u015bciach. Profil kierunku In\u017cynieria Materia\u0142owa stanowi doskona\u0142e rozwi\u0105zanie dla os\u00f3b pragn\u0105cych zapozna\u0107 si\u0119 z podstawowymi zale\u017cno\u015bciami pomi\u0119dzy struktur\u0105, metodami otrzymywania i modyfikacji, oraz w\u0142a\u015bciwo\u015bciami u\u017cytkowymi materia\u0142\u00f3w. Oferuj\u0105c du\u017c\u0105 obieralno\u015b\u0107 przedmiot\u00f3w w trakcie studi\u00f3w, student ma mo\u017cliwo\u015b\u0107 stopniowego specjalizowania si\u0119 w zakresie wybranych modu\u0142\u00f3w materia\u0142owych, maj\u0105cych prze\u0142o\u017cenie na najbardziej aktualne tematy zwi\u0105zane z rozwojem materia\u0142\u00f3w biomedycznych, funkcjonalnych, kryzysem energetycznym oraz ochron\u0105 \u015brodowiska.\n\nAbsolwenci kierunku stanowi\u0105 grup\u0119 najbardziej konkurencyjnych i uniwersalnych\n specjalist\u00f3w w bran\u017cy materia\u0142owej\n. Zaopatrzeni w wiedz\u0119 z zakresu podstawowych w\u0142a\u015bciwo\u015bci fizyko-chemicznych cia\u0142 sta\u0142ych, projektowania materia\u0142owego oraz specjalistyczn\u0105 wiedz\u0105 dotycz\u0105c\u0105 w\u0142a\u015bciwo\u015bci, metod otrzymywania oraz modyfikacji materia\u0142\u00f3w ceramicznych, metalicznych, polimer\u00f3w oraz kompozyt\u00f3w, znajd\u0105 zatrudnienie zar\u00f3wno w:\n\nlaboratoriach chemicznych,\n\nR&D,\n\nprzemy\u015ble motoryzacyjnym, zbrojeniowym, elektronicznym oraz lotniczym.\n\nSpecjalistyczna wiedza z zakresu biomateria\u0142\u00f3w i kompozyt\u00f3w pozwoli tak\u017ce na realizowanie prac zwi\u0105zanych z:\n\nprzemys\u0142em medycznym oraz\n\nochron\u0105 \u015brodowiska.\n\nZdobyte w trakcie studi\u00f3w\n do\u015bwiadczenie \nb\u0119dzie tak\u017ce atutem dla ka\u017cdego poszukuj\u0105cego zatrudnienia w szeroko rozumianej bran\u017cy energetycznej, tj. przedsi\u0119biorstwach zajmuj\u0105cych si\u0119 rozwojem technologii wodorowych, fotowoltaiki czy ogniw paliwowych.\n\nOto kilka przyk\u0142adowych zawod\u00f3w, w kt\u00f3rych absolwenci kierunku \nIn\u017cynieria materia\u0142owa\n mog\u0105 znale\u017a\u0107 zatrudnienie:\n\nIn\u017cynier materia\u0142owy w laboratoriach chemicznych\n: Praca nad badaniami w\u0142a\u015bciwo\u015bci materia\u0142\u00f3w, opracowywanie nowych metod syntezy i analizy materia\u0142\u00f3w, kontrola jako\u015bci.\n\nSpecjalista ds. badawczo-rozwojowych (R&D)\n: Praca nad innowacyjnymi projektami, rozwijanie nowych materia\u0142\u00f3w i technologii w r\u00f3\u017cnych sektorach przemys\u0142owych.\n\nIn\u017cynier materia\u0142owy w przemy\u015ble motoryzacyjnym lub lotniczym\n: Projektowanie i testowanie materia\u0142\u00f3w u\u017cywanych w konstrukcjach samochod\u00f3w i samolot\u00f3w, w tym kompozyt\u00f3w, polimer\u00f3w, metali wysokotemperaturowych\u00a0i materia\u0142\u00f3w\u00a0ceramicznych.\n\nIn\u017cynier materia\u0142owy w przemy\u015ble zbrojeniowym\n: Praca nad opracowywaniem materia\u0142\u00f3w wytrzyma\u0142ych, lekkich i o wysokiej odporno\u015bci na uszkodzenia dla zastosowa\u0144 militarnych.\n\nIn\u017cynier materia\u0142owy w przemy\u015ble elektronicznym\n: Projektowanie materia\u0142\u00f3w do zastosowa\u0144 elektronicznych, takich jak p\u00f3\u0142przewodniki czy materia\u0142y izolacyjne.\n\nSpecjalista ds. biomateria\u0142\u00f3w\n: Badania i projektowanie materia\u0142\u00f3w stosowanych w medycynie, takich jak implanty, protezy czy materia\u0142y biokompatybilne.\n\nIn\u017cynier ochrony \u015brodowiska\n: Praca nad opracowywaniem materia\u0142\u00f3w i technologii maj\u0105cych na celu zmniejszenie negatywnego wp\u0142ywu przemys\u0142u na \u015brodowisko naturalne.\n\nSpecjalista ds. energii odnawialnej\n: Praca nad rozwojem materia\u0142\u00f3w i technologii stosowanych w produkcji energii odnawialnej, takich jak baterie litowo-jonowe czy\u00a0panele fotowoltaiczne.\n\nTe zawody oferuj\u0105 szeroki zakres mo\u017cliwo\u015bci dla absolwent\u00f3w kierunku In\u017cynieria Materia\u0142owa, pozwalaj\u0105c im wykorzysta\u0107 swoj\u0105 wiedz\u0119 i umiej\u0119tno\u015bci w r\u00f3\u017cnych dziedzinach przemys\u0142u oraz badawczo-rozwojowych.\n\nStopka\n\nKana\u0142 WIMiC AGH w serwisie YouTube\nFanpage WIMiC AGH w serwisie Facebook\">\nFanpage AGH w serwisie Linkedin\">\nKana\u0142 AGH w serwisie Twitter\">\nFanpage WIMiC AGH w serwisie Instagram\">\nFanpage AGH w serwisie Tiktok\">\n\n \u00a9 2023 Wydzia\u0142 In\u017cynierii Materia\u0142owej i Ceramiki\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://ceramika.agh.edu.pl/kandydaci/studia-i-stopnia/inzynieria-materialowa", "title": " Kierunek In\u017cynieria Materia\u0142owa na Wydziale In\u017cynierii Materia\u0142owej i Ceramiki AGH -- Wydzia\u0142 In\u017cynierii Materia\u0142owej i Ceramiki AGH ", "depth": 3, "duplicate": false, "content_hash": "7e98420003a063ac413d835a0b6f1f61", "word_count": 551, "headings": [{"level": 1, "text": "In\u017cynieria materia\u0142owa"}, {"level": 2, "text": "Stopka"}]}}