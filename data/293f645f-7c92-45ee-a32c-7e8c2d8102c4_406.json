{"content": "Za\u0142\u0105cznik Nr 1 do Zarz\u0105dzenia nr 51/2023 Rektora AGH z dnia 15 wrze\u015bnia  2023 r. \nStrona 1 z 6 \n  \n \nPOLITYKA DOST\u0118PNO\u015aCI  \nW AKADEMII G\u00d3RNICZO \u2013HUTNICZEJ  \nIM. STANIS\u0141AWA STASZICA W KRAKOWIE  \n\nZa\u0142\u0105cznik Nr 1 do Zarz\u0105dzenia nr 51/2023 Rektora AGH z dnia 15 wrze\u015bnia  2023 r. \nStrona 2 z 6 \n \u00a7 1. \nU\u017cyte w dokumencie okre\u015blenia oznaczaj\u0105 : \n1) AGH lub Uczelnia  \u2013 Akademi\u0119 G\u00f3rniczo -Hutnicz\u0105 im. Stanis\u0142awa Staszica w Krakowie;  \n2) alternatywny dost\u0119p  \u2013 dost\u0119p, kt\u00f3ry mo\u017ce polega\u0107 w szczeg\u00f3lno\u015bci na:  \na) zapewnieniu osobie ze szczeg\u00f3lnymi potrzebami wsparcia innej osoby,  \nb) zapewnieniu wsparcia technicznego, w tym z wykorzystaniem nowoczesnych \ntechnologii,  \nc) wprowadzeniu takiej organizacji, kt\u00f3ra umo\u017cliwi realizacj\u0119 potrzeb os\u00f3b ze \nszczeg\u00f3lnymi potrzebami, w niezb\u0119dnym dla tych os\u00f3b zakresie;  \n3) aplikacja mobilna  \u2013 publicznie dost\u0119pne oprogramowanie z interfejsem dotykowy m \nzaprojektowane do wykorzystania na przeno\u015bnych urz\u0105dzeniach elektronicznych,  \nz wy\u0142\u0105czeniem aplikacji przeznaczonych do u\u017cytku na przeno\u015bnych komputerach \nosobistych;  \n4) bariera \u2013 przeszkod\u0119 lub ograniczenie architektoniczne, cyfrowe lub informacyjno  \n-komuni kacyjne, kt\u00f3re uniemo\u017cliwia lub utrudnia osobom ze szczeg\u00f3lnymi potrzebami \nudzia\u0142 w r\u00f3\u017cnych sferach \u017cycia na zasadzie r\u00f3wno\u015bci z innymi osobami;  \n5) dost\u0119pno\u015b\u0107  \u2013 dost\u0119pno\u015b\u0107 architektoniczn\u0105, cyfrow\u0105 oraz informacyjno -komunikacyjn\u0105,  \no kt\u00f3rych mowa w ustawie o zapewnieniu dost\u0119pno\u015bci oraz ustawie o dost\u0119pno\u015bci cyfrowej, \nb\u0119d\u0105c\u0105 wynikiem uwzgl\u0119dnienia uniwersalnego projektowania albo zastosowania \nracjonalnego usprawnienia;  \n6) Dzia\u0142 Dost\u0119pno\u015bci  \u2013 jednostk\u0119 organizacyjn\u0105 Uczelni wspieraj\u0105c\u0105 dzia\u0142ania na rzecz os\u00f3b \nze szczeg\u00f3lnymi potrzebami i poprawy dost\u0119pno\u015bci Uczelni;  \n7) j\u0119zyk  \u2013 obejmuje j\u0119zyk m\u00f3wiony i j\u0119zyk migowy oraz inne formy przekazu niewerbalnego;  \n8) komunikacja  \u2013 wymian\u0119 informacji (danych) pomi\u0119dzy przynajmniej dwoma \nuczestnikami. No\u015bnikami danych mog\u0105 by\u0107 s\u0142owa (komunikacja werbalna), gesty \n(komunikacja niewerbalna), teksty, obrazy, d\u017awi\u0119ki czy te\u017c sygna\u0142y elektryczne albo fale \nradiowe na przyk\u0142ad: pismo, r\u00f3\u017cne j\u0119zyki , alfabet Braille'a, dotyk, du\u017c\u0105 czcionk\u0119, dost\u0119pne \nmultimedia jak i sposoby, \u015brodki i formy komu nikowania si\u0119 na pi\u015bmie, przy pomocy s\u0142uchu, \nj\u0119zyka uproszczonego, lektora oraz formy wspomagaj\u0105ce (augmentatywne) i alternatywne, \nw tym technologia informacyjno -komunikacyjna;  \n9) koordynator ds. dost\u0119pno\u015bci  w jednostce  \u2013 osob\u0119 wyznaczon\u0105 przez kierownika \njednostki organizacyjnej do dzia\u0142a\u0144 na rzecz zapewnienia dost\u0119pno\u015bci w tej jednostce,  na \nzasadach okre\u015blonych w niniejszym zarz\u0105dzeniu ;  \n10) osoba z niepe\u0142nosprawno\u015bci\u0105  \u2013 osob\u0119, kt\u00f3ra ma d\u0142ugotrwale naruszon\u0105 sprawno\u015b\u0107 \nfizyczn\u0105, psychiczn\u0105, intelektualn\u0105 lub w zakresie zmys\u0142\u00f3w, co mo\u017ce, w oddzia\u0142ywaniu  \nz r\u00f3\u017cnymi barierami, utrudnia\u0107 jej pe\u0142ny i skuteczny udzia\u0142 w \u017cyciu spo\u0142ecznym, na zasadzie \nr\u00f3wno\u015bci z innymi osobami, w szczeg\u00f3lno\u015bci osob\u0119 posiadaj\u0105c\u0105 orzeczenie o stopniu \nniepe\u0142nosprawno\u015bci, zgodnie z ustaw \u0105 z dnia 27 sierpnia 1997 r. o rehabilitacji zawodowej  \ni spo\u0142ecznej oraz zatrudnianiu os\u00f3b niepe\u0142nosprawnych (Dz. U. z 2023 r., poz. 100 ze zm.) \nlub orzeczenie odpowiednie, jak r\u00f3wnie\u017c osob\u0119 nieposiadaj\u0105c\u0105 orzeczenia, w szczeg\u00f3lno\u015bci: \nosob\u0119 choruj\u0105c\u0105 przewlekle, osob\u0119 z do\u015bwiadczeniem kryzysu psychicznego, osob\u0119 ze \nspecyficznymi trudno\u015bciami w uczeniu si\u0119, osob\u0119 w spektrum autyzmu. D\u0142ugotrwa\u0142o\u015b\u0107 \nnaruszenia sprawno\u015bci rozumiana jest adekwatnie do procesu kszta\u0142cenia, prowa dzenia \nbada\u0144 naukowych itp. Okres naruszenia sprawno\u015bci obejmuje r\u00f3wnie\u017c przewidywany czas \ntego naruszenia;  \n11) osoba ze szczeg\u00f3lnymi potrzebami  \u2013 osob\u0119, kt\u00f3ra ze wzgl\u0119du na swoje cechy \nzewn\u0119trzne lub wewn\u0119trzne, albo ze wzgl\u0119du na okoliczno\u015bci, w kt\u00f3rych si\u0119 znajduje, musi \npodj\u0105\u0107 dodatkowe dzia\u0142ania lub zastosowa\u0107 dodatkowe \u015brodki w celu przezwyci\u0119\u017cenia \nbariery, aby uczestniczy\u0107 w r\u00f3\u017cnych sferach \u017cycia na zasadzie r\u00f3wno\u015bci z innymi osobami;  \n12) Polityka Dost\u0119pno\u015bci  \u2013 niniejszy dokument;  \n13) racjonalne usprawnienie  \u2013 konieczne i odpowiednie zmiany i dostosowania, \nnienak\u0142adaj\u0105ce nieproporcjonalnego lub nadmiernego obci\u0105\u017cenia, je\u015bli jest to potrzebne  \nw konkretnym przypadku, w celu zapewnienia osobom ze szczeg\u00f3lnymi potrzebami \nmo\u017cliwo\u015bci korzystania z wszelkich praw cz\u0142ow ieka i podstawowych wolno\u015bci oraz ich \nwykonywania na zasadzie r\u00f3wno\u015bci z innymi osobami; stosowane w szczeg\u00f3lno\u015bci w celu \nspe\u0142nienia minimalnych wymaga\u0144 dla zapewnienia dost\u0119pno\u015bci;  \n\nZa\u0142\u0105cznik Nr 1 do Zarz\u0105dzenia nr 51/2023 Rektora AGH z dnia 15 wrze\u015bnia  2023 r. \nStrona 3 z 6 \n 14) standardy dost\u0119pno\u015bci  \u2013 zbi\u00f3r wytycznych i rekomendacji wprowadzonych prz ez Rektora \nw celu wdro\u017cenia rozwi\u0105za\u0144, maj\u0105cych na celu zapewnienie dost\u0119pno\u015bci wszystkim jej \nu\u017cytkownikom w aspekcie architektonicznym, cyfrowym oraz informacyjno -\nkomunikacyjnym.;  \n15) strona internetowa  \u2013 zbi\u00f3r uporz\u0105dkowanych logicznie, po\u0142\u0105czonych ze sob\u0105 p rzez \nnawigacj\u0119 oraz linki, element\u00f3w prezentowanych za pomoc\u0105 przegl\u0105darki internetowej pod \njednolitym adresem elektronicznym;  \n16) uniwersalne projektowanie  \u2013 projektowanie produkt\u00f3w, \u015brodowiska, program\u00f3w i us\u0142ug \nw taki spos\u00f3b, by by\u0142y u\u017cyteczne dla wszystkic h bez potrzeby adaptacji lub \nspecjalistycznego projektowania; projektowanie uwzgl\u0119dniane w szczeg\u00f3lno\u015bci w celu \nspe\u0142nienia minimalnych wymaga\u0144 dla zapewnienia dost\u0119pno\u015bci osobom ze szczeg\u00f3lnymi \npotrzebami, o kt\u00f3rych mowa w art. 6 ustawy o zapewnianiu dost\u0119 pno\u015bci;  \n17) ustaw a o dost\u0119pno\u015bci cyfrowej  \u2013 ustaw\u0119 z dnia 4 kwietnia 2019 r. o dost\u0119pno\u015bci \ncyfrowej stron internetowych i aplikacji mobilnych podmiot\u00f3w publicznych (Dz.U. z 2023 r., \npoz. 1440 ze zm.),  \n18) ustaw a o zapewnianiu dost\u0119pno\u015bci  \u2013 ustaw\u0119 z dnia 19 lipca 2 019 r. o zapewnianiu \ndost\u0119pno\u015bci osobom ze szczeg\u00f3lnymi potrzebami (Dz. U. z 2022 r., poz. 2240);  \n19) ustaw a o rehabilitacji os\u00f3b niepe\u0142nosprawnych \u2013 ustaw\u0119 z dnia 27 sierpnia 1997 r.  \no rehabilitacji zawodowej i spo\u0142ecznej oraz zatrudnianiu os\u00f3b niepe\u0142nosprawnych  \n(Dz.U. z 2023 r., poz. 100 ze zm.);  \n20) ustaw a PSWiN \u2013 ustaw\u0119 z dnia 20 lipca 2018 r. \u2013 Prawo o szkolnictwie wy\u017cszym i nauce \n(Dz.U. z 2023 r., poz. 742 ze zm.);  \n21) wsparcie  \u2013 wsparci e udzielane przez Uczelni\u0119 w formie niematerialnej, w zwi\u0105zku  \nz zapewnieniem osobom ze szczeg\u00f3lnymi potrzebami warunk\u00f3w do pe\u0142nego udzia\u0142u w \u017cyciu \nUczelni i spo\u0142eczno\u015bci akademickiej, w tym w procesie rekrutacji na studia, kszta\u0142ceniu, \nprowadzenia bada\u0144 n aukowych, wydarzeniach kulturalnych i sportowych.  \n\u00a7 2. \n1. Uczelnia stwarza osobom ze szczeg\u00f3lnymi potrzebami warunki do pe\u0142nego udzia\u0142u w \u017cyciu \nUczelni i spo\u0142eczno\u015bci akademickiej, w tym:  \n1) procesie rekrutacji na Uczelni\u0119 w celu odbywania kszta\u0142cenia;  \n2) kszta\u0142ceniu;  \n3) prowadzeniu dzia\u0142alno\u015bci naukowej;  \n4) wydarzeniach kulturalnych i sportowych;  \n5) dzia\u0142alno\u015bci organizacyjnej.  \n2. Do realizacji postanowie\u0144 Polityki Dost\u0119pno\u015bci zobowi\u0105zani s\u0105 wszyscy cz\u0142onkowie wsp\u00f3lnoty \nUczelni \u2013 pracownicy, studenci i doktoranci.  \n3. W celu zapewnienia dost\u0119pno\u015bci osobom ze szczeg\u00f3lnymi potrzebami Uczelnia d\u0105\u017cy do \npowszechnego stosowania zasad uniwersalnego projektowania oraz racjonalnych usprawnie\u0144 \nwe wszystkich obszarach prowadzonej dzia\u0142alno\u015bci , z uwzgl\u0119dnieniem co najmniej:  \n1) w zakresie  dost\u0119pno\u015bci architektonicznej:  \na) zapewnienie wolnych od barier poziomych i pionowych przestrzeni komunikacyjnych \nbudynk\u00f3w , \nb) instalacj\u0119 urz\u0105dze\u0144 lub zastosowanie \u015brodk\u00f3w technicznych i rozwi\u0105za\u0144 \narchitektonicznych w budynku, kt\u00f3re umo\u017cliwiaj\u0105 dost\u0119p do wszyst kich pomieszcze\u0144,  \nz wy\u0142\u0105czeniem pomieszcze\u0144 technicznych , \nc) zapewnienie informacji na temat rozk\u0142adu pomieszcze\u0144 w budynku, co najmniej  \nw spos\u00f3b wizualny i dotykowy lub g\u0142osowy , \nd) zapewnienie wst\u0119pu do budynku osobie korzystaj\u0105cej z psa asystuj\u0105cego, o kt\u00f3rym \nmowa w art. 2 pkt 11 u stawy o rehabilitacji os\u00f3b niepe\u0142nosprawnych , \ne) zapewnienie osobom ze szczeg\u00f3lnymi potrzebami mo\u017cliwo\u015bci ewakuacji lub ich \nuratowania w inny spos\u00f3b;  \n2) w zakresie d ost\u0119pno\u015bci cyfrowej \u2013 wymagania okre\u015blone w ustaw ie o dost\u0119pno\u015bci cyfrowej;  \n3) w zakresie dost\u0119pno\u015bci informacyjno -komunikacyjnej:  \na) obs\u0142ug\u0119 z wykorzystaniem \u015brodk\u00f3w wspieraj\u0105cych komunikowanie si\u0119, o kt\u00f3rych mowa \nw art. 3 pkt 5 ustawy z dnia 19 sierp nia 2011 r. o j\u0119zyku migowym i innych \u015brodkach \nkomunikowania si\u0119 (Dz.U. z 2023 r., poz. 20) , lub przez wykorzystanie zdalnego \ndost\u0119pu online do us\u0142ugi t\u0142umacza przez strony internetowe i aplikacje , \n\nZa\u0142\u0105cznik Nr 1 do Zarz\u0105dzenia nr 51/2023 Rektora AGH z dnia 15 wrze\u015bnia  2023 r. \nStrona 4 z 6 \n b) instalacj\u0119 urz\u0105dze\u0144 lub innych \u015brodk\u00f3w technicznych do obs\u0142ugi os\u00f3b s\u0142abos\u0142ysz\u0105cych,  \nw szczeg\u00f3lno\u015bci p\u0119tli indukcyjnych, system\u00f3w FM lub urz\u0105dze\u0144 opartych o inne \ntechnologie, kt\u00f3rych celem jest wspomaganie s\u0142yszenia , \nc) zapewnienie na stronach internetowych Uczelni informacji o zakresie jej dzia\u0142alno\u015bci  \n\u2013 w postaci elektronicznego pliku zawieraj\u0105cego tekst odczytywalny maszynowo, \nnagrania tre\u015bci w polskim j\u0119zyku migowym oraz informacji w tek\u015bcie \u0142atwym do \nczytania , \nd) zapewnienie, na wniosek osoby ze szczeg\u00f3lnym i potrzebami, komunikacji z Uczelni\u0105  \nw formie okre\u015blonej w tym wniosku;  \n4) realizacj\u0119 przez Uczelni\u0119 obowi\u0105zku zapewnienia dost\u0119pu alternatywnego osobie tego \nwymagaj\u0105cej, je\u017celi Uczelnia nie jest w stanie, w szczeg\u00f3lno\u015bci ze wzgl\u0119d\u00f3w technicznych \nlub prawnych , zapewni\u0107 dost\u0119pno\u015bci w zakresie, o kt\u00f3rym mowa w pkt 1, 2 i 3.  \n4. Wsparcie edukacyjne w AGH na rzecz os\u00f3b ze szczeg\u00f3lnymi potrzebami, jest realizowane  \nz uwzgl\u0119dnieniem nast\u0119puj\u0105cych zasad:  \n1) indywidualizacji,  \n2) podmiotowo\u015bci,  \n3) rozwijania potencja\u0142u osoby ze s zczeg\u00f3lnymi potrzebami,  \n4) racjonalno\u015bci dostosowania,  \n5) utrzymania standardu akademickiego,  \n6) adaptacji najbli\u017cszej standardowi przebiegu zaj\u0119\u0107,  \n7) r\u00f3wnych praw i obowi\u0105zk\u00f3w.  \n\u00a7 3. \n1. Za prowadzenie dzia\u0142a\u0144 dla zapewnienia dost\u0119pno\u015bci w AGH odpowiadaj\u0105:  \n1) kierownik Dzia\u0142u Dost\u0119pno\u015bci,  \n2) Dzia\u0142 Dost\u0119pno\u015bci,  \n3) kierownicy jednostek organizacyjnych oraz powo\u0142ani przez nich koordynatorzy  \nds. dost\u0119pno\u015bci w jednostkach organizacyjnych, w zakresie realizowanych przez nich \nzada\u0144.  \n2. Do zada\u0144 kierownika Dzia\u0142u Dost\u0119pno\u015bci nale\u017cy w sz czeg\u00f3lno\u015bci:  \n1) monitorowanie dzia\u0142alno\u015bci Uczelni w zakresie zapewniania dost\u0119pno\u015bci co najmniej  \nw zakresie okre\u015blonym w ustaw ie o zapewnianiu dost\u0119pno\u015bci, ustaw ie o dost\u0119pno\u015bci \ncyfrowej, ustaw ie PSWiN oraz standardach dost\u0119pno\u015bci , \n2) sporz\u0105dzanie raportu o st anie zapewniania dost\u0119pno\u015bci osobom ze szczeg\u00f3lnymi \npotrzebami zgodnie z wymogami ustaw y o zapewnianiu dost\u0119pno\u015bci , \n3) wydawanie rekomendacji w zakresie poprawy dost\u0119pno\u015bci,  \n4) wsp\u00f3\u0142praca z jednostkami Uczeni wed\u0142ug ich w\u0142a\u015bciwo\u015bci w celu opracowania \nstandard\u00f3w dost\u0119pno\u015bci w poszczeg\u00f3lnych obszarach i przedstawienie ich do \nzatwierdzenia Rektorowi.  \n3. Do zada\u0144 Dzia\u0142u Dost\u0119pno\u015bci nale\u017cy w szczeg\u00f3lno\u015bci:  \n1) pozyskiwanie informacji o kandydatach, studentach, doktorantach i pracownikach ze \nszczeg\u00f3lnymi potrzebami wynikaj\u0105cy mi ze stanu zdrowia, w tym osobach  \nz niepe\u0142nosprawno\u015bciami oraz ich potrzebach w zakresie zapewnienia dost\u0119pno\u015bci  \ni r\u00f3wnych szans , \n2) wsparcie merytoryczne i organizacyjne os\u00f3b ze szczeg\u00f3lnymi potrzebami w zakresie \nprocesu przyjmowania na studia, kszta\u0142ceni a, prowadzenia bada\u0144 naukowych, pracy \noraz udzia\u0142u w wydarzeniach kulturalnych i sportowych , \n3) wsparcie dzia\u0142a\u0144 jednostek Uczelni zapewniaj\u0105cych dost\u0119pno\u015b\u0107 i wsparcie osobom ze \nszczeg\u00f3lnymi potrzebami w ramach prowadzonych przez nie dzia\u0142alno\u015bci , \n4) realizacja dzia\u0142a\u0144 na rzecz os\u00f3b ze szczeg\u00f3lnymi potrzebami w zakresie stwarzania \nwarunk\u00f3w do ich pe\u0142nego udzia\u0142u w procesie rekrutacji na studia, kszta\u0142ceniu, \nprowadzeniu bada\u0144 naukowych i pracy , \n5) wydawanie za\u015bwiadcze\u0144 lub zalece\u0144 o zakresie wsparcia dla kandydat\u00f3w lub student\u00f3w, \nlub doktorant\u00f3w , \n6) inicjowanie zmian przepis\u00f3w prawa wewn\u0119trznego Uczelni oraz organizacyjnych  \nw zakresie zapewniania dost\u0119pno\u015bci i r\u00f3wnych szans os\u00f3b ze szczeg\u00f3lnymi potrzebami, \nw tym os\u00f3b z niepe\u0142nosprawno\u015bciami , \n7) opiniowanie projekt\u00f3w reali zowanych w Uczelni w kontek\u015bcie zapewniania dost\u0119pno\u015bci  \ni r\u00f3wnych szans os\u00f3b ze szczeg\u00f3lnymi potrzebami , \n\nZa\u0142\u0105cznik Nr 1 do Zarz\u0105dzenia nr 51/2023 Rektora AGH z dnia 15 wrze\u015bnia  2023 r. \nStrona 5 z 6 \n 8) inicjowanie dzia\u0142a\u0144 na rzecz poprawy \u015bwiadomo\u015bci spo\u0142eczno\u015bci AGH w zakresie \nzapewniania dost\u0119pno\u015bci , \n9) inicjowanie i organizowanie wsp\u00f3\u0142pracy Uczelni z  innymi podmiotami w zakresie \nzapewniania dost\u0119pno\u015bci , \n10) wsp\u00f3\u0142praca mi\u0119dzyuczelniana przy wymianie do\u015bwiadcze\u0144 w zakresie edukacji \nakademickiej os\u00f3b ze szczeg\u00f3lnymi potrzebami , \n11) udzia\u0142 w zapewnieniu osobom ze szczeg\u00f3lnymi potrzebami, w tym osobom  \nz niepe\u0142nosprawno\u015bciami, mo\u017cliwo\u015bci zakwaterowania w domach studenckich, \nwyposa\u017conych w infrastruktur\u0119 dostosowan\u0105 do potrzeb wynikaj\u0105cych  \nz niepe\u0142nosprawno\u015bci , \n12) monitorowanie otoczenia zewn\u0119trznego w celu pozyskania informacji o rozwi\u0105zaniach \ntechnicznych , materia\u0142owych, sprz\u0119towych i organizacyjnych w celu tworzenia i ci\u0105g\u0142ego \nrozwijania standard\u00f3w dost\u0119pno\u015bci obowi\u0105zuj\u0105cych w Uczelni , \n13) udzia\u0142 w projektowaniu i realizacji prac adaptacyjnych dotycz\u0105cych obiekt\u00f3w, \npomieszcze\u0144 i terenu Uczelni, w celu uwzgl\u0119d nienia ich dostosowania do mo\u017cliwo\u015bci  \ni potrzeb os\u00f3b ze szczeg\u00f3lnymi potrzebami , \n14) podejmowanie dzia\u0142a\u0144 prozawodowych maj\u0105cych na celu wzmocnienie potencja\u0142u \nzawodowego student\u00f3w, doktorant\u00f3w i absolwent\u00f3w ze szczeg\u00f3lnymi potrzebami,  \nw tym os\u00f3b z niepe\u0142nos prawno\u015bciami , \n15) prowadzenie rejestru wszystkich wniosk\u00f3w o dost\u0119p w innej formie ni\u017c zwyczajowo \nstosowana oraz odpowiedzi/rozwi\u0105za\u0144 stosowanych jako \u015brodki alternatywne , \n16) prowadzenie szkole\u0144 dla pracownik\u00f3w, doktorant\u00f3w i student\u00f3w, w celu podnoszenia \nkompete ncji i \u015bwiadomo\u015bci w zakresie potrzeb os\u00f3b z niepe\u0142nosprawno\u015bciami ,  \n17) zbieranie od wszystkich jednostek Uczelni danych potrzebnych do sporz\u0105dzenia raportu \no stanie zapewniania dost\u0119pno\u015bci osobom ze szczeg\u00f3lnymi potrzebami zgodnie  \nz wymogami ustaw y o zapewn ianiu dost\u0119pno\u015bci.  \n4. Szczeg\u00f3\u0142ow e zasady  funkcjonowania oraz zadania Dzia\u0142u Dost\u0119pno\u015bci  okre\u015bla odr\u0119bne \nzarz\u0105dzenie Rektora.  \n5. Do zada\u0144 kierownik\u00f3w jednostek organizacyjnych nale\u017cy, odpowiednio do zakresu \nprowadzonej dzia\u0142alno\u015bci, w szczeg\u00f3lno\u015bci:  \n1) uwzgl\u0119dnianie  potrzeb os\u00f3b ze szczeg\u00f3lnymi potrzebami w planowanej i realizowanej \ndzia\u0142alno\u015bci, w tym w ramach kszta\u0142cenia i prowadzenia bada\u0144 naukowych,  \nw szczeg\u00f3lno\u015bci uwzgl\u0119dnianie uniwersalnego projektowania i dost\u0119pno\u015bci  \nw programach kszta\u0142cenia;  \n2) usuwanie barier  i zapobieganie ich powstawaniu;  \n3) wsparcie os\u00f3b ze szczeg\u00f3lnymi potrzebami w zakresie pe\u0142nego udzia\u0142u w dzia\u0142alno\u015bci \njednostki organizacyjnej, w tym odpowiednio: w kszta\u0142ceniu, dzia\u0142alno\u015bci naukowej, \nwydarzeniach, itp.;  \n4) zapewnianie dost\u0119pno\u015bci w stosunku do  posiadanych zasob\u00f3w, us\u0142ug i proces\u00f3w, \nwed\u0142ug potrzeb i uprawnie\u0144;  \n5) okre\u015blanie w tre\u015bci warunk\u00f3w zam\u00f3wie\u0144 publicznych warunk\u00f3w s\u0142u\u017c\u0105cych zapewnieniu \ndost\u0119pno\u015bci w zakresie tych zam\u00f3wie\u0144 publicznych;  \n6) zatwierdzanie plan\u00f3w cz\u0105stkowych w jednostce na potrzeby sporz\u0105dzenia planu \ndzia\u0142ania na rzecz zapewniania dost\u0119pno\u015bci w AGH oraz nadz\u00f3r nad realizacj\u0105 tych \nplan\u00f3w cz\u0105stkowych;  \n7) wyznaczenie koordynatora ds. dost\u0119pno\u015bci w jednostce, na zasadach okre\u015blonych  \nw ust. 6.  \n6. Koordynatorzy ds. dost\u0119pno\u015bci w jednostce s\u0105 wy znaczani przez kierownik\u00f3w jednostek \norganizacyjnych w rozumieniu Regulaminu Organizacyjnego AGH. Kierownicy jednostek mog\u0105 \nwyznaczy\u0107 wi\u0119cej ni\u017c jednego koordynatora ds. dost\u0119pno\u015bci, je\u017celi jest to uzasadnione \npotrzebami i specyfik\u0105 wewn\u0119trznych jednostek.   \n7. Do zada\u0144 koordynatora ds. dost\u0119pno\u015bci w jednostce nale\u017cy w szczeg\u00f3lno\u015bci:  \n1) monitorowanie zapewniania dost\u0119pno\u015bci i r\u00f3wnych szans os\u00f3b ze szczeg\u00f3lnymi potrzebami, \nw tym os\u00f3b z niepe\u0142nosprawno\u015bciami, w zakresie, o kt\u00f3rym mowa w \u00a7 2 ust. 3;  \n2) wsp\u00f3\u0142praca z Dzia \u0142em Dost\u0119pno\u015bci w zakresie ustalenia i realizacji wsparcia dla student\u00f3w, \ndoktorant\u00f3w i pracownik\u00f3w jednostki organizacyjnej;  \n3) przygotowanie w jednostce plan\u00f3w cz\u0105stkowych na potrzeby sporz\u0105dzenia planu dzia\u0142ania \nna rzecz zapewniania dost\u0119pno\u015bci w AGH oraz realizacja tych plan\u00f3w cz\u0105stkowych;  \n4) prowadzenie rejestru wszystkich wniosk\u00f3w sk\u0142adanych do jednostki o dost\u0119p do informacji \nlub pomieszcze\u0144 w innej formie ni\u017c zwyczajowo stosowana oraz odpowiedzi/rozwi\u0105za\u0144 \n\nZa\u0142\u0105cznik Nr 1 do Zarz\u0105dzenia nr 51/2023 Rektora AGH z dnia 15 wrze\u015bnia  2023 r. \nStrona 6 z 6 \n stosowanych jako \u015brodki alternatywne i przekazywan ie go do Dzia\u0142u Dost\u0119pno\u015bci po \nzako\u0144czeniu kwarta\u0142u;  \n5) niezw\u0142oczne zawiadamianie Dzia\u0142u Dost\u0119pno\u015bci o wszelkich istotnych nieprawid\u0142owo\u015bciach \nna Uczelni w zakresie zapewniania r\u00f3wnych szans osobom ze szczeg\u00f3lnymi potrzebami,  \nw tym z niepe\u0142nosprawno\u015bciami, w  szczeg\u00f3lno\u015bci w dost\u0119pie do kszta\u0142cenia i prowadzenia \nbada\u0144 naukowych oraz innych us\u0142ug \u015bwiadczonych przez Uczelni\u0119.  \n\u00a7 4. \n1. W celu zapewnienia dost\u0119pno\u015bci, o kt\u00f3rej mowa w \u00a7 2 ust. 3, Uczelnia wprowadza i stale \nrozwija standardy w zakresie dost\u0119pno\u015bci archi tektonicznej, dost\u0119pno\u015bci cyfrowej oraz \ndost\u0119pno\u015bci informacyjno -komunikacyjnej.  \n2. Standardy dost\u0119pno\u015bci opracowuj\u0105 Dzia\u0142 Dost\u0119pno\u015bci wsp\u00f3lnie z jednostkami Uczelni \nodpowiedzialnymi za zarz\u0105dzanie poszczeg\u00f3lnymi obszarami.  \n3. Uzgodnienie wypracowanych standard\u00f3 w dost\u0119pno\u015bci potwierdzaj\u0105 kierownik Dzia\u0142u \nDost\u0119pno\u015bci oraz:  \n1) Kanclerz w obszarze dost\u0119pno\u015bci architektonicznej, o kt\u00f3rej mowa w \u00a7 2 ust. 3 pkt 1;  \n2) Dyrektor ds. IT w obszarze dost\u0119pno\u015bci cyfrowej, o kt\u00f3rej mowa w \u00a7 2 ust. 3 pkt 2;  \n3) Dyrektor CKiM  w zakresie dost\u0119pno\u015bci informacyjno -komunikacyjnej, o kt\u00f3rej mowa  \nw \u00a7 2 ust. 3 pkt 3.  \n4. Rektor zatwierdza uzgodnione standardy, a w przypadku wyst\u0105pienia braku uzgodnie\u0144 kieruje \nstandardy do wydania opinii przez w\u0142a\u015bciwe komisje i po ich uzyskaniu podejmuj e ostateczn\u0105 \ndecyzj\u0119.  \n5. Zatwierdzone przez Rektora standardy s\u0105 publikowane na stronie Dzia\u0142u Dost\u0119pno\u015bci i stanowi\u0105 \nzbi\u00f3r zalece\u0144 do stosowania w ca\u0142ej Uczelni, z zaznaczeniem ze odst\u0119pstwo od ich stosowania, \nbez wprowadzenia racjonalnego rozwi\u0105zania musi m ie\u0107 uzasadnione wa\u017cne przyczyny \nmerytoryczne i uzyska\u0107 zatwierdzenie Rektora lub upowa\u017cnionej przez niego osoby.  \n6. Jednostki organizacyjne odpowiedzialne za realizacj\u0119 zada\u0144 i projekt\u00f3w \u2013 organizacyjnych, \nmodernizacyjnych, inwestycyjnych, remontowych \u2013 w obs zarach architektonicznym, cyfrowym \nlub informacyjno -komunikacyjnym w\u0142\u0105czaj\u0105 przedstawiciela Dzia\u0142u Dost\u0119pno\u015bci do zespo\u0142\u00f3w \nrealizacyjnych na etapach projektowym, wykonawczym i odbiorowym.  \n\n", "metadata": {}}