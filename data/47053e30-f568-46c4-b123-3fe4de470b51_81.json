{"content": "# Nab\u00f3r do programu szkoleniowego Europejskiego Urz\u0119du Patentowego \u2013 MIPEF-- Serwis Akademii G\u00f3rniczo-Hutniczej \n\nURL: https://agh.edu.pl/studenci/aktualnosci/detail/nabor-do-programu-szkoleniowego-europejskiego-urzedu-patentowego-mipef\nCrawled: 2025-03-19 21:12:45\n\nNab\u00f3r do programu szkoleniowego Europejskiego Urz\u0119du Patentowego \u2013 MIPEF \n\n 04/03/2025 \n\n AGH po raz kolejny bierze udzia\u0142 w programie szkoleniowym Europejskiego Urz\u0119du Patentowego (EPO) \u201eModular IP Education Framework\u201d (MIPEF). \u200b\u200b\u200b\u200b\u200b\u200b\u200bKurs \u201eCreate-Protect-Innovate: Bringing Ideas to Market\u201d (Tw\u00f3rz \u2013 Chro\u0144 \u2013 B\u0105d\u017a Innowacyjny: Wprowadzanie Pomys\u0142\u00f3w na Rynek), dedykowany studentom/studentkom studi\u00f3w II stopnia oraz doktorantom/doktorantkom, umo\u017cliwia zdobycie kluczowej wiedzy w zakresie ochrony w\u0142asno\u015bci intelektualnej (IP), ze szczeg\u00f3lnym uwzgl\u0119dnieniem patent\u00f3w oraz ich roli w procesie komercjalizacji innowacji. W kursie mog\u0105 wzi\u0105\u0107 udzia\u0142 r\u00f3wnie\u017c osoby pracuj\u0105ce w AGH zainteresowane tematyk\u0105 IP. \n\nNab\u00f3r na kurs w bie\u017c\u0105cym semestrze trwa do 20 marca.\n\nKurs rozpoczyna si\u0119 24 marca, a ko\u0144czy\u00a0 25 czerwca br.\n\nHarmonogram\n\nEntry Level Course (\nplik pdf\n)\n\nAdvanced Level Course (\nplik pdf\n)\n\nOpis oraz wymagania\n\nSyllabus Part I (Entry level)\n\nCourse description Part I (Entry level)\n\nSyllabus Part II (Advanced level)\n\nCourse description Part II (Advanced level)\n\nJak si\u0119 zarejestrowa\u0107?\n\nKontakt z koordynatorem\u00a0 programu MIPEF w AGH:\n Agnieszka Podrazik \n(mail: agnieszka.podrazik(at)bg.agh.edu.pl)\n\nKurs sk\u0142ada si\u0119 z dw\u00f3ch cz\u0119\u015bci \u2013 podstawowej i zaawansowanej. Ka\u017cda z cz\u0119\u015bci sk\u0142ada si\u0119 z pi\u0119ciu samodzielnie realizowanych modu\u0142\u00f3w, kt\u00f3re wprowadzaj\u0105 w r\u00f3\u017cne zagadnienia w\u0142asno\u015bci intelektualnej. Kurs prowadzony jest w formie e-learningu, co pozwala osobom uczestnicz\u0105cym w nim dostosowa\u0107 tempo nauki do indywidualnych potrzeb. Po uko\u0144czeniu wszystkich wymaganych aktywno\u015bci uczestnicy i uczestniczki otrzymaj\u0105 certyfikat EPO. Zaleca si\u0119, aby ze wzgl\u0119du na intensywno\u015b\u0107 kursu zrealizowa\u0107 jedn\u0105 cz\u0119\u015b\u0107 semestralnie. Rejestracja i uko\u0144czenie ka\u017cdej z cz\u0119\u015bci s\u0105 niezale\u017cne.\n\nForma i struktura kursu\n\nprowadzony jest w j\u0119zyku angielskim\n\nmodu\u0142y do samodzielnej nauki online\n\nwysokiej jako\u015bci filmy, podcasty i interaktywne elementy edukacyjne\n\n\u0107wiczenia i studia przypadk\u00f3w\n\nquizy i testy wielokrotnego wyboru\n\ndodatkowe zasoby do dalszej nauki\n\ninteraktywne sesje na \u017cywo z ekspertami\n\nko\u0144cowe zadanie oceniane przez ekspert\u00f3w ds. w\u0142asno\u015bci intelektualnej\n\ncertyfikat uko\u0144czenia kursu wydawany przez EPO\n\nCz\u0119\u015b\u0107 I: Podstawy W\u0142asno\u015bci Intelektualnej\n\nUmo\u017cliwia zapoznanie si\u0119 z:\n\npodstawowymi poj\u0119ciami dotycz\u0105cymi IP \u2013 r\u00f3\u017cnymi rodzajami praw w\u0142asno\u015bci intelektualnej oraz korzy\u015bciami wynikaj\u0105cymi z ich ochrony,\n\npodstawami patentowania \u2013 procesem uzyskiwania patent\u00f3w, wymaganiami formalnymi oraz zasadami sk\u0142adania zg\u0142osze\u0144 patentowych,\n\nsposobami korzystania z patentowych baz danych patentowych, analiz\u0105 \u201efreedom-to-operate\u201d oraz ocen\u0105 potencjalnych ryzyk zwi\u0105zanych z naruszeniem praw IP.\n\nCz\u0119\u015b\u0107 II: Zaawansowane Aspekty Ochrony W\u0142asno\u015bci Intelektualnej\n\nWprowadza w bardziej zaawansowane tematy, takie jak:\n\nprocedury przyznawania patent\u00f3w \u2013 szczeg\u00f3\u0142owy opis etap\u00f3w uzyskiwania patentu,\n\negzekwowanie patent\u00f3w \u2013 ochrona praw patentowych w kontek\u015bcie prawnym i biznesowym, a tak\u017ce r\u00f3\u017cne metody rozwi\u0105zywania spor\u00f3w patentowych,\n\nkomercjalizacja wynalazk\u00f3w \u2013 zarz\u0105dzanie i wykorzystywanie patent\u00f3w w strategiach biznesowych, podstawy wyceny IP oraz negocjowanie um\u00f3w licencyjnych.\n\nPowr\u00f3t", "metadata": {"url": "https://agh.edu.pl/studenci/aktualnosci/detail/nabor-do-programu-szkoleniowego-europejskiego-urzedu-patentowego-mipef", "title": "Nab\u00f3r do programu szkoleniowego Europejskiego Urz\u0119du Patentowego \u2013 MIPEF-- Serwis Akademii G\u00f3rniczo-Hutniczej ", "depth": 2, "duplicate": false, "content_hash": "f63d425bbd41c9f765fbbf67228d7810", "word_count": 406, "headings": [{"level": 1, "text": "Nab\u00f3r do programu szkoleniowego Europejskiego Urz\u0119du Patentowego \u2013 MIPEF"}, {"level": 2, "text": "Inne artyku\u0142y z kategorii Studenci"}, {"level": 2, "text": "Najnowsze artyku\u0142y"}, {"level": 2, "text": "Stopka"}]}}