{"content": "#  Wsp\u00f3\u0142praca, Wydzia\u0142 In\u017cynierii Materia\u0142owej i Ceramiki AGH -- Wydzia\u0142 In\u017cynierii Materia\u0142owej i Ceramiki AGH \n\nURL: https://ceramika.agh.edu.pl/wspolpraca\nCrawled: 2025-03-19 21:32:40\n\nPrzejd\u017a do tre\u015bci\n\nPrzejd\u017a do stopki\n\n Wsp\u00f3\u0142praca \n\nSkuteczne kszta\u0142cenie ceramik\u00f3w nie mo\u017ce si\u0119 odbywa\u0107 bez wsp\u00f3\u0142pracy z przemys\u0142em oraz innymi o\u015brodkami naukowo-badawczymi. Ka\u017cdego roku nasi studenci \u2013 przyszli in\u017cynierowie wyje\u017cd\u017caj\u0105 na sta\u017ce i wakacyjne praktyki do r\u00f3\u017cnych zak\u0142ad\u00f3w w Polsce, a tak\u017ce do szk\u00f3\u0142 wy\u017cszych w Niemczech, Francji, Szwajcarii czy Finlandii. Od niedawna istnieje tak\u017ce mo\u017cliwo\u015b\u0107 uzyskania tzw. podw\u00f3jnych dyplom\u00f3w, honorowanych w Polsce, jak i w kraju, gdzie obrona mia\u0142a miejsce. Wsp\u00f3\u0142praca Wydzia\u0142u z przemys\u0142em ma d\u0142ugoletni\u0105 tradycj\u0119 i dotyczy nie tylko bran\u017cy ceramicznej i materia\u0142\u00f3w budowlanych, lecz r\u00f3wnie\u017c metalowej, energetyki i g\u00f3rnictwa. Owocna jest r\u00f3wnie\u017c wsp\u00f3\u0142praca Wydzia\u0142u z jednostkami medycznymi (w zakresie biomateria\u0142\u00f3w) i instytucjami zajmuj\u0105cymi si\u0119 ochron\u0105 \u015brodowiska.\n\nOferta badawcza Wydzia\u0142u In\u017cynierii Materia\u0142owej i Ceramiki AGH\u00a0\n\nRegularnie od 2009 roku, podczas inauguracji roku akademickiego, wr\u0119czamy honorowe wyr\u00f3\u017cnienie \u201eKERAMOS\u201d,\u00a0ustanowione przez Rad\u0119 Wydzia\u0142u.\n\nLaureatami s\u0105 osoby, kt\u00f3re w spos\u00f3b szczeg\u00f3lny przyczyni\u0142y si\u0119 do rozwoju Wydzia\u0142u lub odnios\u0142y sukcesy naukowe i edukacyjne w dziedzinie og\u00f3lnie poj\u0119tej ceramiki i in\u017cynierii materia\u0142owej, maj\u0105ce istotny wp\u0142yw na rozw\u00f3j przemys\u0142u ceramicznego w Polsce oraz czynnie wspieraj\u0105ce dzia\u0142anie i spo\u0142eczno\u015b\u0107 akademick\u0105 Wydzia\u0142u In\u017cynierii Materia\u0142owej i Ceramiki Akademii G\u00f3rniczo-Hutniczej w Krakowie.\n\nNazwa wyr\u00f3\u017cnienia pochodzi od greckiego s\u0142owa \nkeramos \noznaczaj\u0105cego \nziemi\u0119, glin\u0119\n, kt\u00f3re to od wiek\u00f3w s\u0142u\u017c\u0105 ludzko\u015bci do produkcji przedmiot\u00f3w codziennego u\u017cytku.\n\nRegulamin Honorowego Wyr\u00f3\u017cnienia \u201eKeramos\u201d\n\nWniosek o nadanie Honorowego Wyr\u00f3\u017cnienia \u201eKeramos\u201d \n\n KERAMOS 2024 \n\nProf. dr hab. in\u017c. Wojciech Macyk - Prorektor UJ ds. nauki\n\nZa r\u00f3\u017cnorodn\u0105 wsp\u00f3\u0142prac\u0119 naukow\u0105 z Wydzia\u0142em In\u017cynierii Materia\u0142owej i Ceramiki w obszarze chemii, technologii chemicznej i in\u017cynierii materia\u0142owej.\n Za wieloletnie promowanie Wydzia\u0142u, wspieranie naszych dzia\u0142a\u0144 w \u015brodowisku Polskiej Chemii oraz pomoc w uzyskaniu niepodwa\u017calnej pozycji Wydzia\u0142u.\n\nZa wielokrotnie okazywan\u0105 \u017cyczliw\u0105 gotowo\u015b\u0107 do popierania Wydzia\u0142u w r\u00f3\u017cnych obszarach jego dzia\u0142ania. Za prezentowan\u0105 z wdzi\u0119kiem postaw\u0119 cz\u0142owieka dbaj\u0105cego o pozytywny wizerunek Wydzia\u0142u, jego pracownik\u00f3w i student\u00f3w.\n\nMiros\u0142aw Jaroszewicz - Prezes Zwi\u0105zku Pracodawc\u00f3w Ceramiki Budowlanej, Cz\u0142onek Zarz\u0105du Wienerberger Ceramika Budowlana\n Za zas\u0142ugi dla rozwoju oraz promocji ceramiki budowlanej w Polsce, w kontek\u015bcie d\u0142ugoletniej i\u2002owocnej wsp\u00f3\u0142pracy z Wydzia\u0142em In\u017cynierii Materia\u0142owej i Ceramiki AGH.\n Za zaanga\u017cowanie w rozw\u00f3j bada\u0144 poprzez poszerzanie naszej infrastruktury badawczej.\n Za zaanga\u017cowanie w proces kszta\u0142cenia student\u00f3w poprzez realizacje wsp\u00f3lnych prac dyplomowych, umo\u017cliwienie studentom zdobywania umiej\u0119tno\u015bci praktycznych w ramach praktyk, sta\u017cy oraz oboz\u00f3w letnich.\n\nDr in\u017c. Maciej Sypek - Prezes Zarz\u0105du Holcim Polska\n Za efektywn\u0105 wsp\u00f3\u0142prac\u0119 z Wydzia\u0142em In\u017cynierii Materia\u0142owej i Ceramiki obejmuj\u0105c\u0105 wsparcie w obszarze kszta\u0142cenia student\u00f3w, umo\u017cliwienie im zdobywania praktycznych umiej\u0119tno\u015bci i wiedzy.\n Za zaanga\u017cowanie w rozw\u00f3j bada\u0144 naukowych realizowanych przez naszych pracownik\u00f3w.\n Za inspirowanie naukowc\u00f3w do\u2002podejmowania najbardziej aktualnej tematyki badawczej.\n\n KERAMOS 2023 \n\nProf. dr hab in\u017c. Natalia Sobczak - Wiceprezes Polskiej Akademii Nauk, cz\u0142onek zarz\u0105du Europejskiego Towarzystwa Materia\u0142oznawczego (FEMS), Instytut Metalurgii i In\u017cynierii Materia\u0142owej PAN, Krak\u00f3w\n\nZa zas\u0142ugi poniesione dla rozwoju In\u017cynierii Materia\u0142owej w Polsce i za granic\u0105:\u00a0\n\nZa kreowanie wsp\u00f3\u0142pracy pomi\u0119dzy r\u00f3\u017cnymi o\u015brodkami naukowymi i eksponowanie interdyscyplinarnego charakteru in\u017cynierii materia\u0142owej oraz szerok\u0105 dzia\u0142alno\u015b\u0107 naukow\u0105 i popularyzatorsk\u0105\n\nZa wspieranie Wydzia\u0142u In\u017cynierii Materia\u0142owej i Ceramiki AGH poprzez promowanie w \u015brodowisku krajowym i mi\u0119dzynarodowym bada\u0144 prowadzonych na Wydziale.\n\nProf. Mathias Galetz - Instytut Badawczy DECHEMA (DECHEMA Research Institute, DECHEMA-Forschungsinstitut), Frankfurt, Niemcy)\n\nZa zainicjowanie, kierowanie i rozwijanie efektywnej wsp\u00f3\u0142pracy naukowo-badawczej mi\u0119dzy DECHEMA Forschungsinstitut, Frankfurt a Wydzia\u0142em In\u017cynierii Materia\u0142owej i Ceramiki AGH i przyjmowanie w laboratoriach Instytutu na sta\u017ce m\u0142odych naukowc\u00f3w z Wydzia\u0142u.\n\nFor initiating, managing and developing effective scientific and research cooperation between DECHEMA Forschungsinstitut, Frankfurt and the Faculty of Materials Science and Ceramics of AGH and admitting young scientists from the Faculty to the Institute's laboratories for internships.\n\nKeramos Award\n\nGabriel Gilis - COO Dyrektor Operacyjny/ Cz\u0142onek Zarz\u0105du Verallia Deutschland AG, Bad Wurzach, Badenia \u2013 Wirtembergia, Niemcy\n\nZa profesjonalne i wyj\u0105tkowo kreatywne podej\u015bcie do wsp\u00f3\u0142pracy Przedsi\u0119biorcy z Uczelni\u0105,\u00a0 realizowane z Wydzia\u0142em na wszystkich poziomach: naukowo-badawczym, dydaktycznym i technologicznym\n\nZw\u0142aszcza za: efektywn\u0105 i pe\u0142n\u0105 zaanga\u017cowania wsp\u00f3\u0142prac\u0119 z Wydzia\u0142em, obejmuj\u0105c\u0105 dzia\u0142alno\u015b\u0107 edukacyjn\u0105, stworzenie studentom i absolwentom Wydzia\u0142u mo\u017cliwo\u015bci odbywania sta\u017cy, praktyk, w\u0142\u0105czenie w proces dydaktyczny rozwijania kompetencji mi\u0119kkich oraz \u0142\u0105czenia teorii z praktyk\u0105.\u00a0\n\nKamil Kwiatkowski - Dyrektor Zarz\u0105dzaj\u0105cy/Cz\u0142onek Zarz\u0105du \"Szk\u0142oland\"\u00a0Sp.\u00a0z\u00a0o.o., Olsztyn\n\nZa wieloletni\u0105 efektywn\u0105 i pe\u0142n\u0105 zaanga\u017cowania obop\u00f3lnie korzystn\u0105 wsp\u00f3\u0142prac\u0119 z Wydzia\u0142em, obejmuj\u0105c\u0105 pe\u0142ne spektrum dzia\u0142alno\u015bci: naukowej, dydaktycznej, technologicznej oraz zwi\u0105zanej z rozwojem kadry naukowej.\u00a0\n\nZa inspirowanie naszych naukowc\u00f3w oraz student\u00f3w do podejmowania nowoczesnej tematyki badawczej.\n\n KERAMOS 2022 \n\nJanusz Kozyrski \u2013 Prezes Strzeblowskich Kopalni Surowc\u00f3w Mineralnych Sp. z o.o. w Sob\u00f3tce\n\nZa wyr\u00f3\u017cniaj\u0105c\u0105 aktywno\u015b\u0107 producenta najwy\u017cszej jako\u015bci surowc\u00f3w dla przemys\u0142u ceramicznego, kreatywno\u015b\u0107 w tworzeniu oferty rynkowej umo\u017cliwiaj\u0105c\u0105 odbiorcom produkcj\u0119 wyrob\u00f3w o wysokiej jako\u015bci.\n\nZa aktywn\u0105, wielow\u0105tkow\u0105 pomoc w procesie edukacyjnym na Naszym Wydziale na wszystkich poziomach.\n\nZa inspiruj\u0105c\u0105 i efektywn\u0105 wsp\u00f3\u0142prac\u0119 naukow\u0105 z pracownikami Wydzia\u0142u w obszarze surowcowym.\n\nProf. dr hab. in\u017c. Maria Soza\u0144ska - Politechnika \u015al\u0105ska, Wydzia\u0142 In\u017cynierii Materia\u0142owej\n\nZa wielop\u0142aszczyznow\u0105 wsp\u00f3\u0142prac\u0119 z Uczelni\u0105 i Wydzia\u0142em oraz kreatywny i inspiruj\u0105cy udzia\u0142 w rozwoju naszej kadry naukowej.\n\nZa rozw\u00f3j i wzmacnianie znaczenia in\u017cynierii materia\u0142owej w skali Kraju.\n\nZa przyczynianie si\u0119 do wsp\u00f3\u0142pracy mi\u0119dzy Wydzia\u0142em In\u017cynierii Materia\u0142owej Politechniki \u015al\u0105skiej a Wydzia\u0142em In\u017cynierii Materia\u0142owej i Ceramiki AGH.\u00a0\n\nDr in\u017c. Genowefa Zapotoczna-Sytek \u2013 Wiceprezes Stowarzyszenia In\u017cynier\u00f3w i Technik\u00f3w Przemys\u0142u Materia\u0142\u00f3w Budowlanych\n\nZa wieloletnie zaanga\u017cowanie w dzia\u0142alno\u015b\u0107 naukowo-badawcz\u0105 zwi\u0105zan\u0105 z rozwojem technologii betonu kom\u00f3rkowego na Wydziale In\u017cynierii Materia\u0142owej i Ceramiki AGH.\u00a0\n\nZa wielokrotnie okazywane wsparcie dla procesu dydaktycznego realizowanego na naszym Wydziale, prowadz\u0105ce do podniesienia poziomu przygotowania naszych Absolwent\u00f3w.\u00a0\n\nZa zaanga\u017cowanie, kt\u00f3re w istotnym stopniu przyczyni\u0142o si\u0119 do budowy pozycji Polski jako europejskiego lidera w produkcji tego bardzo wa\u017cnego materia\u0142u dla wsp\u00f3\u0142czesnego budownictwa.\n\n KERAMOS 2021 \n\nMariusz Dadej - CANPACK Poland\n\nZa wieloletni\u0105 efektywn\u0105 i pe\u0142n\u0105 zaanga\u017cowania wsp\u00f3\u0142prac\u0119 z Wydzia\u0142em obejmuj\u0105c\u0105 pe\u0142ne spektrum dzia\u0142alno\u015bci: naukowej, dydaktycznej, technologicznej oraz zwi\u0105zanej z rozwojem kadry naukowej.\n\nZa znaczny osobisty wk\u0142ad w integracj\u0119 \u015brodowiska bran\u017cy szklarskiej w Polsce.\n\nMarek Grabowy - Instytut Energetyki, Oddzia\u0142 Ceramiki Cerel\n\nZa profesjonalne i wyj\u0105tkowo kreatywne podej\u015bcie do wsp\u00f3\u0142pracy Przedsi\u0119biorcy z Uczelni\u0105,\u00a0 realizowane z Wydzia\u0142em na wszystkich poziomach: naukowo-badawczym, dydaktycznym i technologicznym.\u00a0\n\nZa inspirowanie naszych naukowc\u00f3w do podejmowania nowoczesnej tematyki badawczej\n\nMaria Sajdak\u00a0\n\nZa inspiruj\u0105ce i stanowi\u0105ce wzorzec do na\u015bladowania podej\u015bcie do \u0142\u0105czenia pe\u0142nej sukces\u00f3w kariery sportowej z prowadzon\u0105 w pe\u0142nym wymiarze i bardzo dobrymi wynikami edukacj\u0105 na Wydziale In\u017cynierii Materia\u0142owej i Ceramiki AGH.\n\nZa utrzymywanie \u015bcis\u0142ej wi\u0119zi z Wydzia\u0142em oraz promowanie Wydzia\u0142u, tak podczas studiowania na WIMiC jak i po uko\u0144czeniu edukacji.\n\nProf. Miko\u0142aj Szafran Politechnika Warszawska\n\nZa wieloletni\u0105 wsp\u00f3\u0142prac\u0119 z Wydzia\u0142em we wszystkich obszarach dzia\u0142alno\u015bci: naukowej, dydaktycznej oraz zwi\u0105zanej z rozwojem kadry naukowej.\n\nZa \u017cyczliwe wsparcie Wydzia\u0142u na wielu polach aktywno\u015bci oraz znaczny osobisty wk\u0142ad w integracj\u0119 \u015brodowiska ceramik\u00f3w w Polsce.\u00a0\n\n KERAMOS 2020 \n\nWies\u0142aw Adamczyk - G\u00f3ra\u017cd\u017ce Cement\n\nZa bardzo dobre rozumienie roli przemys\u0142u w kszta\u0142towaniu proces\u00f3w przygotowania student\u00f3w, absolwent\u00f3w i doktorant\u00f3w Wydzia\u0142u In\u017cynierii Materia\u0142owej i Ceramiki AGH.\n\nZa wieloletni wk\u0142ad w budowanie nowoczesnych relacji nauki z przemys\u0142em.\u00a0\n\nProf. dr hab. in\u017c. Zbigniew \u017burek - Politechnika Krakowska\n\nZa wybitne osi\u0105gni\u0119cia w dziedzinie korozji wysokotemperaturowej i technologii chemicznej.\u00a0\n\nZa osobiste zaanga\u017cowanie, aktywno\u015b\u0107 i okazywan\u0105 pomoc wniesion\u0105 w rozw\u00f3j kadry naukowej Wydzia\u0142u.\u00a0\n\nZa d\u0142ugoletni\u0105, owocn\u0105 wsp\u00f3\u0142prac\u0119 na polu naukowym i organizacyjnym.\u00a0\n\n KERAMOS 2019 \n\nProf. dr hab. Piotr Ku\u015btrowski - Dziekan Wydzia\u0142u Chemii UJ\n\nZa efektywne wspieranie wieloletniej wsp\u00f3\u0142pracy badawczo-naukowej pomi\u0119dzy Wydzia\u0142em In\u017cynierii Materia\u0142owej i Ceramiki AGH a Wydzia\u0142em Chemii UJ. Za nieustanny wk\u0142ad na rzecz promocji i integracji Wydzia\u0142u z szeroko rozumianym\u00a0 \u015brodowiskiem Polskiej Chemii. Za wzorcowe wsp\u00f3\u0142dzia\u0142anie z Wydzia\u0142em przy organizacji wa\u017cnych wydarze\u0144 dla tego \u015brodowiska. Za wielokrotne przejawy \u017cyczliwo\u015bci i sympatii cechuj\u0105ce prawdziwego przyjaciela Wydzia\u0142u.\n\nRafa\u0142 Gajewski - CEMEX Polska\n\nZa wieloletni\u0105 prac\u0119 i po\u015bwi\u0119cenie dla dobra Wydzia\u0142u dokonane w wielu obszarach. Od bogatej dzia\u0142alno\u015bci w samorz\u0105dzie studenckim do, realizowanej z sukcesami, kariery w jednej z najsilniejszych firm na rynku materia\u0142\u00f3w budowlanych. Za szeroko okazywan\u0105 wi\u0119\u017a z macierzystym Wydzia\u0142em. Za anga\u017cowanie si\u0119 w proces dydaktyczny. Za rol\u0119 wa\u017cnego partnera w realizacji wielu wsp\u00f3lnych projekt\u00f3w w obszarze betonu i cementu.\n\nDariusz Kowalczyk- Pilkington IGP\n\nZa pe\u0142n\u0105 pasji i zaanga\u017cowania wieloletni\u0105 wsp\u00f3\u0142prac\u0119 \u0142\u0105cz\u0105c\u0105 Wydzia\u0142 z bran\u017c\u0105 producent\u00f3w i przetw\u00f3rc\u00f3w szk\u0142a. Za wielokrotne wsparcie okazywane Wydzia\u0142owi, jego studentom i pracownikom. Za nieocenion\u0105 pomoc w prowadzeniu procesu dydaktycznego, realizowan\u0105 w formie wsp\u00f3lnych zaj\u0119\u0107, szkole\u0144, sta\u017cy, praktyk czy studi\u00f3w podyplomowych.\u00a0\n\nDr hab. in\u017c. Pawe\u0142 Pichniarczyk, prof. AGH - Instytut Ceramiki i Materia\u0142\u00f3w Budowlanych\n\nZa wieloletni\u0105 i owocn\u0105 wsp\u00f3\u0142prac\u0119 pomi\u0119dzy Wydzia\u0142em a Instytutem Ceramiki i Materia\u0142\u00f3w Budowlanych. Za wsparcie procesu dydaktycznego i realizacj\u0119 z sukcesem bardzo du\u017cej liczby wsp\u00f3lnych projekt\u00f3w badawczych w obszarze materia\u0142\u00f3w budowlanych, szk\u0142a i ceramiki. Za nieustanne dok\u0142adanie stara\u0144 o jak najlepszy wizerunek Wydzia\u0142u w wielu \u015brodowiskach. Za postaw\u0119 przyjaciela i znakomitego ambasadora Wydzia\u0142u.\n\n KERAMOS 2018 \n\nPrezes Jan \u015awi\u0105tek - Zwi\u0105zek Pracodawc\u00f3w POLSKIE SZK\u0141O\n\nZa wieloletnie wspieranie dzia\u0142a\u0144 Wydzia\u0142u w \u015brodowisku producent\u00f3w szk\u0142a. Za d\u0142ugi, regularny i wa\u017cny wk\u0142ad w post\u0119p procesu dydaktycznego i bada\u0144 naukowych, tworzonych w wyniku wsp\u00f3\u0142dzia\u0142ania Wydzia\u0142u ze stron\u0105 przemys\u0142ow\u0105. Za opiek\u0119 i stwarzanie warunk\u00f3w rozwoju dla pracownik\u00f3w, absolwent\u00f3w i student\u00f3w naszego Wydzia\u0142u.\u00a0\n\nDyrektor Ernest Jelito - G\u00f3ra\u017cd\u017ce Cement\u00a0\n\nZa wspieranie wsp\u00f3\u0142pracy pomi\u0119dzy Wydzia\u0142em a \u015brodowiskiem producent\u00f3w spoiw mineralnych i betonu. Za aktywno\u015b\u0107 i zaanga\u017cowanie w dyskusji nad programami kszta\u0142cenia. Za wspieranie rozwoju student\u00f3w i m\u0142odych absolwent\u00f3w w ramach praktyk i program\u00f3w sta\u017cowych. Za owocne partnerstwo z Wydzia\u0142em w ramach licznych, wsp\u00f3lnych prac badawczych. Za dzia\u0142ania na rzecz promocji Wydzia\u0142u w \u015brodowisku spo\u0142ecznym i gospodarczym.\u00a0\n\nJanusz Tomala - COBEX Polska\n\nZa wielkie zaanga\u017cowanie oraz wieloletni\u0105 wsp\u00f3\u0142prac\u0119 naukowo-badawcz\u0105 mi\u0119dzy Wydzia\u0142em a przedstawicielami producent\u00f3w materia\u0142\u00f3w w\u0119glowych. Za wspieranie dzia\u0142alno\u015bci dydaktycznej oraz rozw\u00f3j infrastruktury badawczej Wydzia\u0142u. Za promocj\u0119 i tworzenie pozytywnego wizerunku Wydzia\u0142u w Niemczech i na ca\u0142ym \u015bwiecie.\u00a0\n\n KERAMOS 2017 \n\nProf. dr hab. Piotr Stepnowski - Wydzia\u0142 Chemii, Uniwersytet Gda\u0144ski\n\nZa wieloletnie wspieranie dzia\u0142a\u0144 Wydzia\u0142u w \u015brodowisku Polskiej Chemii. Za \u017cyczliwo\u015b\u0107 i pomoc wniesion\u0105 w rozw\u00f3j Wydzia\u0142u. Za wielokrotnie okazywan\u0105 gotowo\u015b\u0107 do popierania Wydzia\u0142u w r\u00f3\u017cnych obszarach jego dzia\u0142ania. Za prezentowan\u0105 z urokiem postaw\u0119 cz\u0142owieka kreuj\u0105cego pozytywny wizerunek Wydzia\u0142u i jego pracownik\u00f3w.\u00a0\n\nPrezes Jerzy Michalak - Prefbet \u015aniadowo\n\nZa bardzo aktywne wspieranie wsp\u00f3\u0142pracy pomi\u0119dzy Wydzia\u0142em a producentami betonu kom\u00f3rkowego. Za nieoceniony wk\u0142ad w rozw\u00f3j bada\u0144 naukowych, procesu innowacyjnego i dydaktycznego, tworzonych w wyniku wsp\u00f3\u0142dzia\u0142ania Wydzia\u0142u ze stron\u0105 przemys\u0142ow\u0105. Za opiek\u0119 i stwarzanie warunk\u00f3w rozwoju dla pracownik\u00f3w, absolwent\u00f3w i student\u00f3w naszego Wydzia\u0142u.\u00a0\n\n KERAMOS 2016 \n\nDr. Mrityunjay Singh - President\u00a0 The American Ceramic Society, Ohio Aerospace Institute NASA Glenn Research Center,\n\nZa wybitne osi\u0105gni\u0119cia naukowe w zakresie nowoczesnej ceramiki in\u017cynierskiej, wieloletni\u0105\u00a0 aktywno\u015b\u0107 w\u00a0 dzia\u0142alno\u015b\u0107 organizacyjnej\u00a0 i integracyjnej\u00a0 \u015bwiatowego \u015brodowiska ceramicznego, \u017cyczliwo\u015b\u0107 i pomoc dla polskich ceramik\u00f3w, osobist\u0105 otwarto\u015b\u0107 i wspania\u0142y przyjacielski charakter.\n\nFor outstanding scientific achievements in the field of high-tech engineering ceramics, long-term and successful activity in the organization and integration of the global\u00a0 ceramic society, kindness and help for our Faculty, personal openness and a wonderful friendly nature.\n\nProf. dr hab. Henryk Koroniak - Wydzia\u0142 Chemii, Uniwersytet im. Adama Mickiewicza w Poznaniu\n\nZa postaw\u0119 cz\u0142owieka zawsze wspieraj\u0105cego dzia\u0142ania Wydzia\u0142u w obszarze chemii i technologii chemicznej. Za osobiste zaanga\u017cowanie, aktywno\u015b\u0107 i nieocenion\u0105 pomoc wniesion\u0105 w rozw\u00f3j kadry naukowej Wydzia\u0142u. Za \u017cyczliwo\u015b\u0107 i kole\u017ce\u0144sko\u015b\u0107, kt\u00f3re zawsze z urokiem okazywa\u0142 dla spraw Wydzia\u0142u i jego pracownik\u00f3w. Za b\u0142yskotliwe poczucie humoru, kt\u00f3re jak\u017ce cz\u0119sto pomaga\u0142o w rozwoju Wydzia\u0142u.\u00a0\n\nProf. dr hab. in\u017c. Wojciech Przetakiewicz - Akademia Morska w Szczecinie\n\nZa nieocenion\u0105 pomoc okazywan\u0105 wielokrotnie w r\u00f3\u017cnych obszarach dzia\u0142alno\u015bci Wydzia\u0142u. Za wspania\u0142\u0105 wsp\u00f3\u0142prac\u0119 naukow\u0105 w zakresie nauki o materia\u0142ach i technologii materia\u0142owych. Za dzia\u0142ania pomagaj\u0105ce pracownikom Wydzia\u0142u w realizacji ich karier naukowych i zawodowych. Za postaw\u0119 cz\u0142owieka, kt\u00f3ry w pe\u0142ni zas\u0142u\u017cy\u0142 sobie na miano \u201ePrzyjaciela Wydzia\u0142u\u201d.\n\nPrezes Helena Smole\u0144ska - Sp\u00f3\u0142dzielnia R\u0119kodzie\u0142a Artystycznego \u201eCeramika Artystyczna\u201d w Boles\u0142awcu\n\nZa bardzo aktywne wspieranie wsp\u00f3\u0142pracy pomi\u0119dzy Wydzia\u0142em a producentami ceramiki artystycznej. Za nieoceniony wk\u0142ad w rozw\u00f3j bran\u017cy zwi\u0105zanej z pi\u0119knymi wyrobami boles\u0142awieckich mistrz\u00f3w r\u0119kodzie\u0142a artystycznego. Za opiek\u0119 i stwarzanie warunk\u00f3w rozwoju dla pracownik\u00f3w, absolwent\u00f3w i student\u00f3w naszego Wydzia\u0142u. Za otwarto\u015b\u0107 i hojno\u015b\u0107, kt\u00f3ra zawsze wspiera\u0142a ducha artystycznego student\u00f3w i pracownik\u00f3w Wydzia\u0142u.\u00a0\n\n KERAMOS 2015 \n\nProf. dr hab. Stefan Jurga - Uniwersytet im. Adama Mickiewicza w Poznaniu, Centrum NanoBioMedyczne w Poznaniu\n\nZa odwag\u0119 i konsekwencj\u0119 we wspieraniu r\u00f3\u017cnych obszar\u00f3w nauki w tym chemii, technologii chemicznej i in\u017cynierii materia\u0142owej, tak bliskiej naszemu Wydzia\u0142owi. Za dzia\u0142ania fizyka, kt\u00f3ry pokaza\u0142, i\u017c rozumie, \u017ce rozw\u00f3j innych nauk \u015bcis\u0142ych oraz technicznych jest niezb\u0119dnym do prawid\u0142owego rozwoju naszego Kraju. Za postaw\u0119 cz\u0142owieka, kt\u00f3ry maj\u0105c takie mo\u017cliwo\u015bci, wspaniale wspiera\u0142 i broni\u0142 dzia\u0142ania s\u0142u\u017c\u0105ce rozwojowi Wydzia\u0142u i istotnie wp\u0142yn\u0105\u0142 na jego obecn\u0105 pozycj\u0119.\n\nProf. dr hab. Jan Sieniawski - Politechnika Rzeszowska\n\nZa pomoc wielokrotnie okazywan\u0105 w r\u00f3\u017cnych obszarach dzia\u0142alno\u015bci Wydzia\u0142u. Za wspania\u0142\u0105 wsp\u00f3\u0142prac\u0119 naukow\u0105 w zakresie nauki o materia\u0142ach i technologiach materia\u0142owych. Za dzia\u0142ania pomagaj\u0105ce pracownikom Wydzia\u0142u w realizacji ich karier naukowych i zawodowych. Za postaw\u0119 cz\u0142owieka, kt\u00f3ry w pe\u0142ni zas\u0142u\u017cy\u0142 sobie na miano \u201ePrzyjaciela Wydzia\u0142u\u201d.\n\nDr Henryk Szel\u0105g - Instytut Ceramiki i Materia\u0142\u00f3w Budowlanych, Oddzia\u0142 Szk\u0142a i Materia\u0142\u00f3w Budowlanych w Krakowie\n\nZa wieloletni\u0105 i owocn\u0105 wsp\u00f3\u0142prac\u0119 mi\u0119dzy Wydzia\u0142em a Instytutem w zakresie bada\u0144 naukowych oraz wydatnego przyczynienia si\u0119 do utworzenia nowych kierunk\u00f3w kszta\u0142cenia. Za niestrudzone wspieranie Wydzia\u0142u w realizacji wsp\u00f3lnych projekt\u00f3w s\u0142u\u017c\u0105cych rozwojowi dziedzin nauki zwi\u0105zanych z materia\u0142ami ceramicznymi i budowlanymi. Za\u00a0 \u017cyczliwo\u015b\u0107 i pomoc okazywan\u0105 pracownikom i studentom Wydzia\u0142u.\n\nPrzemys\u0142aw Powalacz - Geberit Polska\u00a0\n\nZa odwag\u0119 i determinacj\u0119 we wprowadzaniu nowych rozwi\u0105za\u0144 w polskiej ceramice sanitarnej. Za postaw\u0119 cz\u0142owieka szlachetnie wspieraj\u0105cego rozw\u00f3j utalentowanych student\u00f3w i pracownik\u00f3w Wydzia\u0142u. Za istotn\u0105 pomoc w kszta\u0142towaniu kierunk\u00f3w kszta\u0142cenia na Wydziale. Za nieustanne wspieranie rozwoju Wydzia\u0142u i znakomit\u0105 jego promocj\u0119.\u00a0\n\nAndrzej Tekiel - Cementownia Krak\u00f3w Nowa Huta\n\nZa wieloletnie i niestrudzone starania w\u0142o\u017cone w rozw\u00f3j Wydzia\u0142u. Za wsp\u00f3\u0142prac\u0119 i wspieranie Wydzia\u0142u w procesie tworzenia program\u00f3w kszta\u0142cenia student\u00f3w. Za nieocenion\u0105 pomoc wprowadzania absolwent\u00f3w w realia polskiego i mi\u0119dzynarodowego przemys\u0142u cementowego oraz wspieranie rozwoju ich karier. Za postaw\u0119 cz\u0142owieka dbaj\u0105cego o dobre imi\u0119 Wydzia\u0142u\u00a0\n\n KERAMOS 2014 \n\nInga Kami\u0144ska - Polskie Fabryki Porcelany \"\u0106miel\u00f3w\" i \"Chodzie\u017c\" S.A.\n\nZa odwag\u0119 i determinacj\u0119 w tworzeniu nowych perspektyw dla polskiej porcelany. Za kreowanie wsp\u00f3lne z Wydzia\u0142em \u015bmia\u0142ych wizji wsp\u00f3\u0142pracy rozwijanej z pasj\u0105 i wdzi\u0119kiem. Za otwarto\u015b\u0107 i pomoc dla pracownik\u00f3w i student\u00f3w Wydzia\u0142u.\n\nProf. Aleksander Uszerow-Marszak - Uniwersytet Budownictwa i\u00a0 Architektury W Charkowie\n\nZa wieloletni\u0105 i owocn\u0105 wsp\u00f3\u0142prac\u0119 naukow\u0105 z Wydzia\u0142em. Za ogromny wk\u0142ad wniesiony w badania zwi\u0105zane z hydratacj\u0105 cement\u00f3w i wp\u0142ywie domieszek na ten proces. Za \u017cyczliwo\u015b\u0107 i wsparcie udzielane pracownikom i studentom Wydzia\u0142u.\n\nProf. dr hab. in\u017c. Jaros\u0142aw Mizera - Politechnika Warszawska\n\nZa wszechstronny udzia\u0142 w post\u0119p wsp\u00f3\u0142pracy Wydzia\u0142u z jednostkami naukowymi zwi\u0105zanymi z in\u017cynieri\u0105 materia\u0142ow\u0105. Za postaw\u0119 cz\u0142owieka wspieraj\u0105cego rozw\u00f3j Wydzia\u0142u w wielu obszarach jego dzia\u0142alno\u015bci. Za pozytywny wp\u0142yw na kszta\u0142towanie inteligentnej konkurencji pomi\u0119dzy Wydzia\u0142ami, kt\u00f3ra nie przeszkadza, a motywuje i pomaga.\n\nJ\u00f3zef Kostrzewski - Stowarzyszenie Producent\u00f3w Beton\u00f3w\n\nZa ogromny wk\u0142ad w rozwijanie wsp\u00f3\u0142pracy pomi\u0119dzy Wydzia\u0142em a instytucjami i producentami bran\u017cy materia\u0142\u00f3w budowlanych. Za istotne wsparcie dzia\u0142a\u0144 Wydzia\u0142u w obszarze realizacji procesu dydaktycznego i bada\u0144 naukowych. Za \u017cyczliwo\u015b\u0107 dla pracownik\u00f3w i student\u00f3w Wydzia\u0142u\n\nAndrzej Ca\u0142a - Pilkington Automotive Poland\n\nZa ogromny wk\u0142ad w rozw\u00f3j przemys\u0142u produkcji szyb samochodowych. Za odwag\u0119 cz\u0142owieka potrafi\u0105cego dzia\u0142a\u0107 w bardzo trudnych sytuacjach. Za wieloletni\u0105 i \u015bcis\u0142\u0105 wsp\u00f3\u0142prac\u0119 z Wydzia\u0142em, jego pracownikami, studentami i absolwentami.\u00a0\n\n KERAMOS 2013 \n\nProf. dr hab. in\u017c. Henryk G\u00f3recki - Politechnika Wroc\u0142awska\n\nZa postaw\u0119 godn\u0105 miana prawdziwego przyjaciela Wydzia\u0142u. Za bezinteresowne wspieranie dzia\u0142a\u0144 Wydzia\u0142u w obszarze technologii chemicznej i technologii materia\u0142\u00f3w.\u00a0 Za osobiste zaanga\u017cowanie, aktywno\u015b\u0107 i nieocenion\u0105 pomoc wniesion\u0105 w rozw\u00f3j kadry naukowej Wydzia\u0142u. Za \u017cyczliwo\u015b\u0107 i kole\u017ce\u0144sko\u015b\u0107, kt\u00f3r\u0105 zawsze okazywa\u0142 naszym pracownikom.\n\nStanis\u0142aw Hybner - Zak\u0142ady Ceramiki Sanitarnej Hybner SA\n\nZa wieloletni\u0105 wsp\u00f3\u0142prac\u0119 i wk\u0142ad w rozw\u00f3j Wydzia\u0142u. Za odwag\u0119 we wprowadzaniu nowych rozwi\u0105za\u0144 w technologiach ceramiki sanitarnej. Za wspieranie dzia\u0142alno\u015bci dydaktycznej i organizacyjnej Wydzia\u0142u. Za postaw\u0119 cz\u0142owieka odpowiedzialnego za rozw\u00f3j kontakt\u00f3w pomi\u0119dzy nauk\u0105 i gospodark\u0105 w naszym kraju\n\nDr Hubert J\u00e4ger - SGL Carbon Group\n\nFor the great commitment to the cooperation between the Faculty and SGL Group; the concept and realization of the \u201cInternational Carbon Centre\u201d; modernization of the lecture theatre in the Faculty of Materials Science and Ceramics; for promoting and creating the positive image of the Faculty in Germany and worldwide.\n\nZa wielkie zaanga\u017cowanie we wsp\u00f3\u0142pracy mi\u0119dzy Wydzia\u0142em a SGL Group. Za koncepcj\u0119 i realizacj\u0119 \u201cMi\u0119dzynarodowego Centrum W\u0119glowego\u201d. Za modernizacj\u0119 sali wyk\u0142adowej Wydzia\u0142u oraz promocj\u0119 i tworzenie pozytywnego wizerunku Wydzia\u0142u w Niemczech i na ca\u0142ym \u015bwiecie.\u00a0\n\nMarek Ma\u0142ecki - Grupa Kapita\u0142owa SOLBET\n\nZa bardzo aktywne wspieranie wsp\u00f3\u0142pracy pomi\u0119dzy Wydzia\u0142em a producentami betonu kom\u00f3rkowego i chemii budowlanej. Za ogromny wk\u0142ad w rozwoju bada\u0144 i procesu dydaktycznego zwi\u0105zanego z betonami kom\u00f3rkowymi. Za opiek\u0119 i stwarzanie warunk\u00f3w rozwoju dla pracownik\u00f3w, absolwent\u00f3w i student\u00f3w naszego Wydzia\u0142u.\u00a0\n\nZdzis\u0142aw Stachura - Instytut Ceramiki i Materia\u0142\u00f3w Budowlanych\n\nZa wszechstronny udzia\u0142 w rozwoju wielu ga\u0142\u0119zi technologii ceramicznych. Za ogromny, pozytywny wp\u0142yw na rozw\u00f3j dyscyplin naukowych zwi\u0105zanych z Wydzia\u0142em. Za wspieranie dzia\u0142alno\u015bci badawczej i dydaktycznej Wydzia\u0142u. Za kreowanie pozytywnego wizerunku Wydzia\u0142u w \u015brodowisku naukowym i gospodarczym kraju.\n\n KERAMOS 2012 \n\nProf. dr hab. Adam Biela\u0144ski\n\nZa ogromny wk\u0142ad wniesiony w utworzenie i kierowanie Wydzia\u0142em w pierwszych latach jego istnienia. Za wieloletnie wspieranie i promowanie Wydzia\u0142u swoj\u0105 wiedz\u0105 i autorytetem w polskim i mi\u0119dzynarodowym \u015brodowisku naukowym. Za nienagann\u0105 postaw\u0119 cz\u0142owieka szlachetnego i uczciwego, kt\u00f3ry wychowa\u0142 wiele pokole\u0144 ludzi s\u0142u\u017c\u0105cych rozwojowi nauk chemicznych i ceramicznych.\u00a0\n\nAndrzej Wodzy\u0144ski - Ceramika Tub\u0105dzin\n\nZa wieloletni\u0105 wsp\u00f3\u0142prac\u0119 i wspieranie rozwoju naukowego Wydzia\u0142u. Za odwag\u0119 we wprowadzaniu nowych rozwi\u0105za\u0144 w technologiach produkcji p\u0142ytek ceramicznych. Za wspieranie dzia\u0142alno\u015bci dydaktycznej i organizacyjnej Wydzia\u0142u. Za postaw\u0119 cz\u0142owieka odpowiedzialnego za rozw\u00f3j nauki i kultury w naszym kraju\n\nTadeusz Wrze\u015bniak - Huty Szk\u0142a \u201eWrze\u015bniak Glassworks\u201d\n\nZa ogromny wk\u0142ad wniesiony we wsp\u00f3\u0142prac\u0119 pomi\u0119dzy Wydzia\u0142em a przemys\u0142em zwi\u0105zanym z polskim hutnictwem szk\u0142a. Za wieloletni\u0105 i r\u00f3\u017cnorodn\u0105 pomoc dla pracownik\u00f3w Wydzia\u0142u jego student\u00f3w i absolwent\u00f3w. Za owocn\u0105 wsp\u00f3\u0142prac\u0119 naukow\u0105 i wsparcie udzielane Wydzia\u0142owi w wielorakich formach wsp\u00f3lnej dzia\u0142alno\u015bci.\n\nMieczys\u0142aw Sobo\u0144 - Stowarzyszenie Producent\u00f3w Betonu\n\nZa zapocz\u0105tkowanie i aktywne wspieranie wsp\u00f3\u0142pracy pomi\u0119dzy Wydzia\u0142em a producentami betonu. Za wspieranie rozwoju bada\u0144 i procesu dydaktycznego zwi\u0105zanego z autoklawizowanymi betonami kom\u00f3rkowymi. Za opiek\u0119 i stwarzanie warunk\u00f3w rozwoju dla pracownik\u00f3w, absolwent\u00f3w i student\u00f3w Wydzia\u0142u.\u00a0\n\nMicha\u0142 Staszewski - Zwi\u0105zek Pracodawc\u00f3w Ceramiki Budowlanej i Silikat\u00f3w\u00a0\n\nZa stworzenie i rozwijanie wieloletniej wsp\u00f3\u0142pracy pomi\u0119dzy Wydzia\u0142em a przemys\u0142em ceramiki budowlanej. Za umiej\u0119tne \u0142\u0105czenie promowania wiedzy o historii produkcji materia\u0142\u00f3w ceramicznych na ziemiach polskich z wprowadzaniem najnowszych rozwi\u0105za\u0144 technologicznych. Za wspieranie dzia\u0142alno\u015bci naukowej i dydaktycznej Wydzia\u0142u. Za kreowanie pozytywnego wizerunku Wydzia\u0142u\n\n KERAMOS 2011 \n\nJacek Ko\u017alecki - Dolina Nidy\n\nZa wieloletnie wsparcie i inspiruj\u0105cy wk\u0142ad w rozw\u00f3j Wydzia\u0142u i Uczelni w zakresie kszta\u0142cenia i bada\u0144 naukowych. Za wsp\u00f3\u0142tworzenie i aktywny udzia\u0142 w corocznym Wydzia\u0142owym Forum Akademicko-Przemys\u0142owym. Za wk\u0142ad w rozw\u00f3j zwi\u0105zanych z Wydzia\u0142em ga\u0142\u0119zi przemys\u0142u gipsowego, cementowego i suchych zapraw budowlanych.\n\nKrzysztof Witkowski - Bruk-Bet Nieciecza\n\nZa kreowanie pozytywnego wizerunku Wydzia\u0142u i wielokrotne wspieranie jego dzia\u0142alno\u015bci na r\u00f3\u017cnych p\u0142aszczyznach. Za stwarzanie mo\u017cliwo\u015bci rozwoju student\u00f3w, pracownik\u00f3w i absolwent\u00f3w Wydzia\u0142u w obszarze technologii beton\u00f3w. Za propagowanie spo\u0142ecznej odpowiedzialno\u015bci biznesu za rozw\u00f3j nauki, kultury i sportu.\u00a0\n\nRoman Le\u015bniak - Zak\u0142ady Porcelany Elektrotechnicznej \u201eZAPEL\u201d w Boguchwale\n\nZa zapocz\u0105tkowanie i aktywne wspieranie wsp\u00f3\u0142pracy pomi\u0119dzy Wydzia\u0142em a zak\u0142adami przemys\u0142u ceramiki elektrotechnicznej w zakresie dzia\u0142alno\u015bci dydaktycznej i naukowo-badawczej. Za wieloletni\u0105 i r\u00f3\u017cnorodn\u0105 pomoc dla pracownik\u00f3w Wydzia\u0142u jego student\u00f3w i absolwent\u00f3w. Za kreatywny wp\u0142yw na ukszta\u0142towanie pozytywnej opinii o Wydziale.\n\nKatarzyna Klimowicz - Prezes Zarz\u0105du Polska Ceramika Ogniotrwa\u0142a \u201e\u017bar\u00f3w\u201d\u00a0\n\nZa ogromny wk\u0142ad wniesiony do wsp\u00f3\u0142pracy pomi\u0119dzy Wydzia\u0142em a producentami materia\u0142\u00f3w ogniotrwa\u0142ych. Za wieloletnie wspieranie bada\u0144 naukowych i procesu dydaktycznego, zw\u0142aszcza w kontek\u015bcie powi\u0105zania go z nowoczesn\u0105 rzeczywisto\u015bci\u0105 przemys\u0142u materia\u0142\u00f3w ogniotrwa\u0142ych. Za propagowanie\u00a0 pozytywnego wizerunku Wydzia\u0142u.\u00a0\n\n KERAMOS 2010 \n\nProf. Michael Bredol - Fachhoschule M\u00fcnster\n\nZa wieloletni\u0105 wsp\u00f3\u0142prac\u0119 naukowo-dydaktyczn\u0105 Wydzia\u0142u z Fachhoschule M\u00fcnster; za ofiarn\u0105 pomoc i wspieranie student\u00f3w i pracownik\u00f3w Wydzia\u0142u w pracach badawczych w Niemczech i na \u015bwiecie; za wspania\u0142\u0105 atmosfer\u0119 wsp\u00f3\u0142pracy na wielu p\u0142aszczyznach.\n\nFor many years of research and teaching collaboration of the Faculty with Fachhoschule M\u00fcnster, for generous assistance and support for the students and staff of the Faculty in research work in Germany and worldwide, for the wonderful atmosphere of cooperation on many levels.\u00a0\n\nProf. Thomas Graule - EMPA\n\nZa aktywn\u0105 wsp\u00f3\u0142prac\u0119 naukowo-dydaktyczn\u0105 Wydzia\u0142u z instytutem EMPA; za realizacje wsp\u00f3lnych prac magisterskich i doktorskich; za kreowanie pozytywnego wizerunku Wydzia\u0142u w Szwajcarii i poza jej granicami.\n\nFor the active academic and research cooperation of the Faculty with EMPA Institute, for the accomplishment of joint master\u2019s theses and doctoral dissertations, for creating a positive image of the Faculty in Switzerland and abroad.\u00a0\n\nProf. Kiyotaka Matsuura - Hokkaido University\u00a0\n\nZa wk\u0142ad w wielotorow\u0105 wsp\u00f3\u0142prac\u0119 naukowo-dydaktyczn\u0105 Wydzia\u0142u z Hokkaido University; za promocje i kreowanie pozytywnego wizerunku Wydzia\u0142u w Japonii i na \u015bwiecie.\n\nFor the contribution to multi-educational and scientific cooperation of the Faculty with Hokkaido University, for promoting and creating the positive image of the Faculty in Japan and worldwide.\u00a0\n\n KERAMOS 2009 \n\nAndrzej Balcerek - G\u00d3RA\u017bD\u017bE CEMENT\u00a0\n\nZa wieloletni wk\u0142ad w rozw\u00f3j polskiego i europejskiego przemys\u0142u cementowego oraz konsekwentne kszta\u0142towanie w\u0142a\u015bciwych relacji pomi\u0119dzy nowoczesnym i odpowiedzialnym biznesem i nauk\u0105. Za wielorak\u0105 pomoc dla Wydzia\u0142u, jego pracownik\u00f3w i absolwent\u00f3w.\u00a0\n\nJerzy D\u0105browski - Kro\u015bnie\u0144skie Huty Szk\u0142a.\n\nZa nawi\u0105zanie i rozw\u00f3j wsp\u00f3\u0142pracy dydaktycznej Wydzia\u0142u ze \u015brodowiskiem producent\u00f3w szk\u0142a (organizacja studi\u00f3w niestacjonarnych, sta\u017cy studenckich). Za nawi\u0105zanie i wieloletnie prowadzenie wsp\u00f3\u0142pracy naukowo-badawczej pomi\u0119dzy Wydzia\u0142em (Katedr\u0105 Szk\u0142a) a Kro\u015bnie\u0144skimi Hutami Szk\u0142a.\u00a0\n\nProf. dr hab. Krzysztof J. Kurzyd\u0142owski - Politechnika Warszawska\n\nZa wieloletni\u0105 wsp\u00f3\u0142prac\u0119 naukow\u0105 i dydaktyczn\u0105 z Wydzia\u0142em. Za\u00a0 wk\u0142ad w rozw\u00f3j krajowego i mi\u0119dzynarodowego \u015brodowiska in\u017cynierii materia\u0142owej i nauki o materia\u0142ach. Za wspieranie inicjatyw i plan\u00f3w rozwojowych Wydzia\u0142u. Za postaw\u0119 godn\u0105 miana przyjaciela Wydzia\u0142u\n\nWies\u0142aw Ochman\n\nZa ogromny wk\u0142ad wniesiony w kreowanie pozytywnego wizerunku i promocj\u0119 Wydzia\u0142u w kraju i za granic\u0105. Za wielorak\u0105 dzia\u0142alno\u015b\u0107 charytatywn\u0105. Za godne prezentowanie sw\u0105 osoba sylwetki in\u017cyniera i absolwenta Wydzia\u0142u b\u0119d\u0105c wielkim cz\u0142owiekiem i wielkim artyst\u0105.\n\nAndrzej Ptak - CEMENTOWNIA O\u017bAR\u00d3W\u00a0\n\nZa wieloletni osobisty wk\u0142ad w rozw\u00f3j polskiego przemys\u0142u cementowego. Za budowanie z zaanga\u017cowaniem i z pasj\u0105 pozytywnego obrazu polskiego in\u017cyniera i menad\u017cera. Za umiej\u0119tno\u015b\u0107 prezentowania poprzez swoje przygotowanie merytoryczne i umiej\u0119tno\u015b\u0107 wsp\u00f3\u0142pracy z lud\u017ami, sylwetki wybitnego absolwenta Wydzia\u0142u.\n\nJ\u00f3zef Siwiec - Zak\u0142ady Magnezytowe Ropczyce\n\nZa wieloletnie wspieranie Wydzia\u0142u w procesach integracji ze \u015brodowiskiem przemys\u0142owym. Za kreowanie pozytywnego wizerunku Wydzia\u0142u w bran\u017cy materia\u0142\u00f3w ogniotrwa\u0142ych. Za wsp\u00f3\u0142tworzenie i aktywny udzia\u0142 w corocznym Wydzia\u0142owym Forum Akademicko-Przemys\u0142owym.\n\nDr n. med. Emil Staszk\u00f3w - Szpital im. G. Narutowicza w Krakowie\n\nZa wieloletni\u0105 wsp\u00f3\u0142prac\u0119 naukow\u0105 i dydaktyczn\u0105 w zakresie in\u017cynierii biomateria\u0142\u00f3w, a szczeg\u00f3lnie za prace nad nowymi implantami do zastosowa\u0144 w chirurgii i ortopedii. Za organizacj\u0119 i przewodniczenie dzia\u0142aj\u0105cego przy Wydziale Stowarzyszenia Biomateria\u0142\u00f3w i czasopisma In\u017cynieria Biomateria\u0142\u00f3w. Za bezinteresown\u0105 pomoc wielu pracownikom naszego Wydzia\u0142u.\n\nJanusz Suszczy\u0144ski - Stowarzyszenia Producent\u00f3w Materia\u0142\u00f3w Ogniotrwa\u0142ych\n\nZa wk\u0142ad w rozw\u00f3j zwi\u0105zanej z Wydzia\u0142em bran\u017cy producent\u00f3w materia\u0142\u00f3w ogniotrwa\u0142ych. Za wieloletni\u0105 i aktywn\u0105 wsp\u00f3\u0142prac\u0119 z Wydzia\u0142em. Za du\u017cy udzia\u0142 w kreowaniu pozytywnej opinii o in\u017cynierach-absolwentach Wydzia\u0142u w r\u00f3\u017cnych okresach historii kraju.\n\nStanis\u0142aw T\u0119pi\u0144ski - ZPC Parady\u017c\n\nZa wk\u0142ad w rozw\u00f3j przemys\u0142u p\u0142ytek ceramicznych. Za wieloletni\u0105 wsp\u00f3\u0142prac\u0119 z Wydzia\u0142em zar\u00f3wno w zakresie dydaktyki (wsp\u00f3lne prace dyplomowe, sta\u017ce studenckie, pomoc w doposa\u017ceniu sal dydaktycznych) jak i realizacji wsp\u00f3lnych prac badawczych i wdro\u017ceniowych. Za aktywne cz\u0142onkostwo w Wydzia\u0142owym Forum Akademicko-Przemys\u0142owym i zaanga\u017cowanie w bie\u017c\u0105ce \u017cycie Wydzia\u0142u.\n\nStopka\n\nKana\u0142 WIMiC AGH w serwisie YouTube\nFanpage WIMiC AGH w serwisie Facebook\">\nFanpage AGH w serwisie Linkedin\">\nKana\u0142 AGH w serwisie Twitter\">\nFanpage WIMiC AGH w serwisie Instagram\">\nFanpage AGH w serwisie Tiktok\">\n\n \u00a9 2023 Wydzia\u0142 In\u017cynierii Materia\u0142owej i Ceramiki\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://ceramika.agh.edu.pl/wspolpraca", "title": " Wsp\u00f3\u0142praca, Wydzia\u0142 In\u017cynierii Materia\u0142owej i Ceramiki AGH -- Wydzia\u0142 In\u017cynierii Materia\u0142owej i Ceramiki AGH ", "depth": 3, "duplicate": false, "content_hash": "3acf86f3e1ffe767dc53b8cd18b55c77", "word_count": 3755, "headings": [{"level": 1, "text": "Wsp\u00f3\u0142praca"}, {"level": 2, "text": "Stopka"}]}}