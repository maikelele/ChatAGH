{"content": "#  In\u017cynieria i Ochrona \u015arodowiska -- WGGIOS AGH \n\nURL: https://www.wggios.agh.edu.pl/kandydaci/inzynieria-i-ochrona-srodowiska\nCrawled: 2025-03-19 21:32:17\n\nPrzejd\u017a do tre\u015bci\n\nPrzejd\u017a do stopki\n\n In\u017cynieria i Ochrona \u015arodowiska \n\nKierunek ten przygotuje Ci\u0119 do rozwi\u0105zywania zagadnie\u0144 zwi\u0105zanych m.in. z kszta\u0142towaniem i ochron\u0105 \u015brodowiska, gospodark\u0105 wodn\u0105, zaopatrzeniem w wod\u0119, ochron\u0105 w\u00f3d, monitoringiem \u015brodowiska, ekologicznymi i odnawialnymi \u017ar\u00f3d\u0142ami energii, geotechnik\u0105 \u015brodowiska, czy gospodark\u0105 odpadami.\n\nB\u0119dziesz posiada\u0142 umiej\u0119tno\u015bci niezb\u0119dne do realizowania zada\u0144 dotycz\u0105cych ochrony, wykorzystania i przekszta\u0142cania zasob\u00f3w \u015brodowiskowych. B\u0119dziesz potrafi\u0142 przeprowadzi\u0107 symulacje zjawisk i proces\u00f3w w r\u00f3\u017cnych dziedzinach in\u017cynierii \u015brodowiska przy wykorzystaniu specjalistycznego oprogramowania.\n\nPraktyka zawodowa trwa przez 4 tygodnie po 6 semestrze studi\u00f3w I stopnia. Ma na celu zapoznanie si\u0119 z zakresem czynno\u015bci na stanowiskach zwi\u0105zanych z ochron\u0105 i in\u017cynieri\u0105 \u015brodowiska, problematyk\u0105 uci\u0105\u017cliwo\u015bci obiekt\u00f3w i instalacji przemys\u0142owych, technologiami i urz\u0105dzeniami stosowanymi do kontroli i ograniczenia uci\u0105\u017cliwo\u015bci, dzia\u0142aniami i procedurami administracyjnymi dotycz\u0105cymi \u015brodowiska, zakresem prac i procesami technologicznymi zwi\u0105zanymi z profilem zak\u0142adu. W programie studi\u00f3w I i II stopnia przewidziane s\u0105 tak\u017ce zaj\u0119cia terenowe zwi\u0105zane ze specjalno\u015bci\u0105 wybran\u0105 przez studenta.\n\nAbsolwenci mog\u0105 pracowa\u0107 jako: specjali\u015bci w firmach projektowych i wykonawczych z bran\u017cy hydrogeologii stosowanej, geotechniki, gospodarki odpadami, odnawialnych \u017ar\u00f3de\u0142 energii, in\u017cynierowie nadzoru zajmuj\u0105cy si\u0119 ochron\u0105 i in\u017cynieri\u0105 \u015brodowiska, gospodark\u0105 odpadami, pracownicy dzia\u0142\u00f3w rozwoju firm a tak\u017ce jako specjali\u015bci w dzia\u0142ach zwi\u0105zanych z ochron\u0105 i in\u017cynieri\u0105 \u015brodowiska oraz zagospodarowaniem przestrzennym w jednostki administracji rz\u0105dowej i samorz\u0105dowej lub instytut\u00f3w naukowo-badawczych oraz w firmach konsultingowych.\n\nZnajduj\u0105 zatrudnienie w nast\u0119puj\u0105cych miejscach: przedsi\u0119biorstwa i instytucje zajmuj\u0105ce si\u0119 gospodark\u0105 odpadami, remediacj\u0105 teren\u00f3w zdegradowanych, geotechnik\u0105, hydrogeologi\u0105, produkcj\u0105 i eksploatacj\u0105 instalacji odnawialnych \u017ar\u00f3de\u0142 energii, biura projektowe, laboratoria badawcze i jednostki naukowe, jednostki administracji rz\u0105dowej i samorz\u0105dowej, instytucje monitoruj\u0105ce stan \u015brodowiska, a tak\u017ce firmy konsultingowe i prowadz\u0105ce audyty \u015brodowiskowe.\n\nAbsolwenci tego kierunku pracuj\u0105 jako konsultanci w zakresie ochrony i zarz\u0105dzania \u015brodowiskiem, prowadz\u0105 w\u0142asn\u0105 dzia\u0142alno\u015b\u0107 gospodarcz\u0105 w zakresie hydrogeologii, geotechniki, projektowania i eksploatacji instalacji odnawialnych \u017ar\u00f3de\u0142 energii.\n\nGeochemia przemian \u015brodowiska\n\nMetody ochrony \u015brodowiska\n\nHydrogeologia stosowana i geotechnika\n\nMineralne materia\u0142y funkcjonalne\n\nJako absolwent studi\u00f3w I stopnia na tym kierunku b\u0119dziesz potrafi\u0142 m.in.:\n\noceni\u0107 zagro\u017cenia dla stanu \u015brodowiska,\n\nstosowa\u0107 specjalistyczne programy komputerowe, w tym CAD i GIS oraz korzysta\u0107 z internetowych baz danych a tak\u017ce modelowa\u0107 numerycznie zjawiska i procesy zachodz\u0105ce w \u015brodowisku oraz prognozowa\u0107 skutki istniej\u0105cej lub projektowanej dzia\u0142alno\u015bci technicznej,\n\nwykorzystywa\u0107 metody analityczne i eksperymentalne do rozwi\u0105zywania zada\u0144 zwi\u0105zanych z problematyk\u0105 zanieczyszczenia \u015brodowiska, odnawialnymi \u017ar\u00f3d\u0142ami energii, ujmowaniem w\u00f3d podziemnych, geotechnik\u0105, monitoringiem \u015brodowiska, gospodark\u0105 odpadami, remediacj\u0105 teren\u00f3w zdegradowanych i in\u017cynieri\u0105 mineraln\u0105,\n\nocenia\u0107 mo\u017cliwo\u015b\u0107 zastosowania istniej\u0105cych rozwi\u0105za\u0144 technicznych, urz\u0105dze\u0144, system\u00f3w i proces\u00f3w, a tak\u017ce\u00a0opracowa\u0107 ekspertyzy dotycz\u0105ce szeroko rozumianej ochrony i in\u017cynierii \u015brodowiska, m.in. oceni\u0107 stan degradacji \u015brodowiska i zaproponowa\u0107 optymaln\u0105 metod\u0119 odnowy \u015brodowiska uwzgl\u0119dniaj\u0105c aspekty prawne, ekonomiczne, a tak\u017ce techniczne.\n\nPo uko\u0144czeniu studi\u00f3w II stopnia b\u0119dziesz dodatkowo potrafi\u0142:\n\nintegrowa\u0107 wiedz\u0119 z obszaru szeroko rozumianej ochrony i in\u017cynierii \u015brodowiska, stosuj\u0105c podej\u015bcie systemowe z wykorzystaniem najnowszych metod, technik i specjalistycznego oprogramowania, w tym komputerowych baz danych i zaawansowanych metod grafiki in\u017cynierskiej,\n\nprowadzi\u0107 interdyscyplinarn\u0105 wsp\u00f3\u0142prac\u0119 z innymi zespo\u0142ami,\n\nrozwi\u0105za\u0107 skomplikowane problemy \u015brodowiskowe i opracowa\u0107 komplementarne rozwi\u0105zania.\n\nStopka\n\nSpis pracownik\u00f3w\n\nBaza Danych o Autorach i Publikacjach\n\nDokumenty AGH\n\nLicencje i oprogramowanie\n\nPoczta AGH\n\nRozbudowa Centrum Mi\u0119kinia\n\nDeklaracja dost\u0119pno\u015bci\n\nUBPO\n\nRegulamin studi\u00f3w\n\nUSOS\n\nSylabus AGH\n\nPomoc materialna dla student\u00f3w\n\nProgram Erasmus+\n\nStudium J\u0119zyk\u00f3w Obcych\n\nWydzia\u0142 Geologii, Geofizyki i Ochrony \u015arodowiska\nAkademia G\u00f3rniczo-Hutnicza \nim. Stanis\u0142awa Staszica\n\nal. Mickiewicza 30\n30-059 Krak\u00f3w\n\nNIP AGH: 675 000 19 23 \n\nNr konta Wydzia\u0142u:\n58 1240 4722 1111 0000 4859 2918\nBank Pekao S.A. Krak\u00f3w\n\nDziekanat\ntel. +48.12.617.23.50\u201351\ne-mail: dziekanatwggios@agh.edu.pl\n\nBiuro Dziekana\ntel. +48.12.617.32.54\ne-mail: wggios@agh.edu.pl\n\n \u00a9 2023 Wydzia\u0142 Geologii, Geofizyki i Ochrony \u015arodowiska AGH\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://www.wggios.agh.edu.pl/kandydaci/inzynieria-i-ochrona-srodowiska", "title": " In\u017cynieria i Ochrona \u015arodowiska -- WGGIOS AGH ", "depth": 3, "duplicate": false, "content_hash": "dd79a4bfb5d3bd9adcebd9bb5ccdbf4a", "word_count": 570, "headings": [{"level": 1, "text": "In\u017cynieria i Ochrona \u015arodowiska"}, {"level": 4, "text": "Geochemia przemian \u015brodowiska"}, {"level": 4, "text": "Metody ochrony \u015brodowiska"}, {"level": 4, "text": "Hydrogeologia stosowana i geotechnika"}, {"level": 4, "text": "Mineralne materia\u0142y funkcjonalne"}, {"level": 2, "text": "Stopka"}]}}