{"content": "# Jan Pawe\u0142 II \u2013 Historia AGH\n\nURL: https://historia.agh.edu.pl/mediawiki/index.php?title=Jan_Pawe%C5%82_II&oldid=61514\nCrawled: 2025-03-19 22:09:39\n\nJan Pawe\u0142 II\n\nZ Historia AGH\n\nWersja z dnia 14:16, 3 mar 2021 autorstwa \nMariuszWijas\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nJan Pawe\u0142 II\n\nNazwisko\n\nWojty\u0142a\n\nImi\u0119 / imiona\n\nKarol\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n18 maja 1920\n\nMiejsce urodzenia\n\nWadowice\n\nData \u015bmierci\n\n2 kwietnia 2005\n\nMiejsce \u015bmierci\n\nWatykan\n\nRok przyznania doktoratu h.c. AGH\n\n2000\n\nPow\u00f3d przyznania doktoratu h.c. AGH\n\nza ogromne zas\u0142ugi w\u00a0dziele g\u0142oszenia mi\u0142o\u015bci i\u00a0\u0142adu moralnego we wszystkich dziedzinach ludzkiej egzystencji, a\u00a0szczeg\u00f3lnie w\u00a0budowaniu etycznych fundament\u00f3w rozwoju techniki i\u00a0technologii\n\nJan Pawe\u0142 II\n (1920\u20132005)\n\nPapie\u017c (1978-2005)\n\nNota biograficzna\n\nUrodzi\u0142 si\u0119 18 maja 1920 roku w\u00a0Wadowicach, zmar\u0142 2 kwietnia 2005 roku w\u00a0Watykanie.\n\nW\u00a01936\u00a0roku debiutowa\u0142 jako aktor w\u00a0Domu Katolickim w\u00a0Wadowicach, w\u00a01937\u00a0roku wyst\u0119powa\u0142 w\u00a0teatrze szkolnym. W\u00a0okresie 1938\u20131939 studiowa\u0142 na Wydziale Filozoficznym Uniwersytetu Jagiello\u0144skiego. Studia zosta\u0142y przerwane wybuchem II wojny \u015bwiatowej.\n\nW\u00a0latach 1940\u20131944 pracowa\u0142 w\u00a0zak\u0142adach \u201eSolvay\u201d w\u00a0Borku Fa\u0142\u0119ckim. \n\nW\u00a0latach 1942\u20131946 studiowa\u0142 w\u00a0Seminarium Archidiecezjalnym. W\u00a0okresie 1945\u20131948 by\u0142 m\u0142odszym asystentem na Wydziale Teologicznym UJ. W\u00a01946\u00a0roku przyj\u0105\u0142 \u015bwi\u0119cenia kap\u0142a\u0144skie.\n\nW\u00a0tym samym roku zadebiutowa\u0142 jako poeta (\u201ePie\u015b\u0144 o\u00a0Bogu ukrytym\u201d) oraz rozpocz\u0105\u0142 studia w\u00a0Rzymie, kt\u00f3re zako\u0144czy\u0142 egzaminem doktorskim w\u00a01948\u00a0roku. W\u00a0grudniu tego roku uzyska\u0142 te\u017c doktorat na UJ.\n\nW\u00a0latach 1949\u20131951 by\u0142 wikariuszem w\u00a0parafii \u015bw. Floriana w\u00a0Krakowie, w latach 1951\u20131953 przebywa\u0142 na urlopie naukowym w\u00a0zwi\u0105zku z\u00a0przygotowaniem si\u0119 do habilitacji (docentem zosta\u0142 w\u00a01956\u00a0roku). W\u00a01958\u00a0roku otrzyma\u0142 nominacj\u0119 na biskupa pomocniczego w\u00a0Krakowie, w\u00a01963\u00a0roku na metropolit\u0119 krakowskiego. W\u00a01967\u00a0roku otrzyma\u0142 godno\u015b\u0107 kardyna\u0142a. \n\n16 pa\u017adziernika 1978\u00a0roku zosta\u0142 wybrany 264 papie\u017cem i przyj\u0105\u0142 imi\u0119 Jan Pawe\u0142 II.\n\nAutor m.in.: \u201eMi\u0142o\u015b\u0107 i\u00a0odpowiedzialno\u015b\u0107\u201d, \u201eOsoba i\u00a0czyn\u201d, \u201eBrat naszego Boga\u201d, \u201ePoezje i\u00a0dramaty\u201d, \u201ePrzekroczy\u0107 pr\u00f3g nadziei\u201d, \"Traktat rzymski\".\n\nKontakty AGH z Ojcem \u015awi\u0119tym w Watykanie.\n\nNa pocz\u0105tku pontyfikatu Jan Pawe\u0142 II, w trakcie swojej I Pielgrzymki do Ojczyzny, 8 czerwca 1979 roku podczas spotkania z profesorami uczelni Krakowa oraz przedstawicieli kultury, sztuki i nauki na Ska\u0142ce w swojej homilii nawi\u0105za\u0142 do naszej uczelni: \u201eDzisiaj \u017cyjemy w epoce ogromnego narastania zainteresowa\u0144 i zapotrzebowa\u0144 techniki. Krak\u00f3w tak\u017ce sta\u0142 si\u0119 wielkim o\u015brodkiem techniki ju\u017c w okresie mi\u0119dzywojennym, z chwil\u0105 gdy tu powsta\u0142a Akademia G\u00f3rniczo-Hutnicza\u201d.\n\n7 pa\u017adziernika 1998 roku Senatu AGH wystosowa\u0142 przes\u0142anie do Ojca \u015awi\u0119tego, z okazji XX-lecia pontyfikatu, zawieraj\u0105ce pro\u015bb\u0119 o uczynienie \u015awi\u0119tej Kr\u00f3lowej Jadwigi patronk\u0105 jednocz\u0105cej si\u0119 Europy oraz zaprosi\u0142 Go do odwiedzenia uczelni w roku jubileuszowym 80-lecia. Uchwa\u0142a ta zosta\u0142a przekazana papie\u017cowi podczas audiencji prywatnej 18 listopada 1998 roku przez delegacj\u0119, kt\u00f3rej przewodniczy\u0142 Rektor AGH prof. Ryszard Tadeusiewicz. Podczas wizyty w Ojczy\u017anie, 17 czerwca 1999 roku Ojciec \u015awi\u0119ty przyby\u0142 przed gmach g\u0142\u00f3wny AGH, na spotkanie z jej pracownikami i studentami w trakcie, kt\u00f3rego po\u015bwi\u0119ci\u0142 odrestaurowan\u0105 figur\u0119 \u015bw. Barbary oraz sztandar Komisji Zak\u0142adowej NSZZ \u201eSolidarno\u015b\u0107\u201d. \n\n2 lutego 2000 roku Senat AGH nada\u0142 Janowi Paw\u0142owi II tytu\u0142 doktora honoris causa AGH, w uzasadnieniu pisz\u0105c \" w uznaniu ogromnych zas\u0142ug w dziele g\u0142oszenia mi\u0142o\u015bci i \u0142adu moralnego we wszystkich dziedzinach ludzkiej egzystencji, a szczeg\u00f3lnie w budowaniu etycznych fundament\u00f3w rozwoju techniki i technologii\". \n\nUroczyste wr\u0119czenie Doktoratu Honoris Causa AGH Janowi Paw\u0142owi II  odby\u0142o si\u0119 podczas IV Pielgrzymki pracownik\u00f3w AGH do Rzymu w dniach 31 marca \u2013 9 kwietnia 2000 roku. Delegacja Senatu liczy\u0142a 33 osoby, a w grupie pielgrzymkowej by\u0142o ok. 250 os\u00f3b. Sama uroczysto\u015b\u0107 odby\u0142a si\u0119 3 kwietnia 2000 roku w Sali Konsystorskiej i mia\u0142a charakter uroczystego posiedzenia Senatu AGH. Po laudacji, wyg\u0142oszonej przez Rektora AGH prof. Ryszarda Tadeusiewicza, nast\u0105pi\u0142o wr\u0119czenie dyplomu doktora honorowego podpisanego przez rektora i dziekan\u00f3w wszystkich wydzia\u0142\u00f3w AGH. Na lewe rami\u0119 Ojca \u015awi\u0119tego Rektor AGH na\u0142o\u017cy\u0142 epitogium \u2013 szarf\u0119 w barwach uczelni z herbem i gronostajami, stanowi\u0105ce zewn\u0119trzny symbol Doktora Honoris Causa naszej uczelni. Wr\u0119czono r\u00f3wnie\u017c spi\u017cow\u0105 plakietk\u0119, specjalnie wykonanej na t\u0119 uroczysto\u015b\u0107 przez pracownik\u00f3w Wydzia\u0142u Odlewnictwa. Jej bogata symbolika przedstawia na awersie, w tle otwartych drzwi widoczn\u0105 posta\u0107 Ojca \u015awi\u0119tego. Napis na awersie i wierzejach og\u0142asza: \u201eNadanie Ojcu \u015awi\u0119temu Janowi Paw\u0142owi II tytu\u0142 Doktora Honoris Causa Akademii G\u00f3rniczo-Hutniczej w Krakowie AD 2000.\u201d W g\u00f3rnej cz\u0119\u015bci plakietki znajduj\u0105 si\u0119 herby \u2013 papieski i akademii. Na rewersie zosta\u0142a upami\u0119tniona wizyta Papie\u017ca w AGH. W dolnej lewej cz\u0119\u015bci widoczny jest fronton gmachu g\u0142\u00f3wnego AGH z figur\u0105 \u015bw. Barbary. Po przem\u00f3wieniu Papie\u017ca nast\u0105pi\u0142o zamkni\u0119cie oficjalnej cz\u0119\u015bci ceremonii i zaistnia\u0142a mo\u017cliwo\u015b\u0107 osobistego spotkania z Ojcem \u015awi\u0119tym. Podczas tej uroczysto\u015bci akademia otrzyma\u0142a od Papie\u017ca niezwyk\u0142y dar \u2013 Jego portret wykonany technik\u0105 majolikow\u0105. Dar ten obecnie zawieszony jest przed aul\u0105 w pawilonie A-0. Traktujemy Ojca \u015awi\u0119tego jak in\u017cyniera \u015bwiata, in\u017cyniera dusz ludzkich \u2013 powiedzia\u0142 Rektor AGH prof. R. Tadeusiewicz.\n\n7 listopada 2008 roku w holu budynku g\u0142\u00f3wnego AGH A-0 uroczy\u015bcie ods\u0142oni\u0119to tablic\u0119 pami\u0105tkow\u0105 po\u015bwi\u0119con\u0105 30 rocznicy wyboru kardyna\u0142a Wojty\u0142y na Papie\u017ca. Ods\u0142oni\u0119cia dokonali: Rektor AGH prof. Antoni Tajdu\u015b oraz by\u0142y Rektor AGH prof. Ryszard Tadeusiewicz. Tablic\u0119 po\u015bwi\u0119ci\u0142 ksi\u0105dz pra\u0142at Andrzej Waksma\u0144ski. Tablic\u0119 zaprojektowa\u0142 i wykona\u0142 artysta rze\u017abiarz Micha\u0142 Bartkiewicz. Przedstawia ona posta\u0107 Jana Paw\u0142a II na tle gmachu g\u0142\u00f3wnego AGH. Znajduje si\u0119 tam te\u017c sentencja \u201eLabore creata, labori et scientiae servio\u201d (Z pracy powsta\u0142am, pracy i nauce s\u0142u\u017c\u0119), kt\u00f3ra jest dewiz\u0105 naszej uczelni oraz informacja o Papie\u017cu Doktorze Honoris Causa AGH. Uroczysto\u015b\u0107 ta zako\u0144czy\u0142a obchody Dni Papieskich w AGH.\n\n\u0179r\u00f3d\u0142a do biogramu\n\nKsi\u0105\u017cki\n\nEncyklopedyczny s\u0142ownik s\u0142awnych Polak\u00f3w. Warszawa, 1996, s. 128\n\nNiekonwencjonalne metody kszta\u0142cenia student\u00f3w AGH. Pod red. B. Barcha\u0144skiego. Krak\u00f3w 2016, s. 9-51, [foto]\n\nWielka encyklopedia PWN. [t.] 12\u00a0: Iglesias \u2014 Joanna d'Arc. - Warszawa, 2002, s. 383\u2013386\n\nArtyku\u0142y\n\nCzaja P.: Msza \u015bwi\u0119ta z okazji 100. rocznicy urodzin sw. Jana Paw\u0142a II. \nVivat Akademia\n 2020, nr 22, s. 28-31, [foto]\n\nGazeta Wyborcza\n 2000, nr 78 (4 kwietnia 2005), s. 1\u20132\n\nHistoria AGH zatrzymana w br\u0105zie. \nBiuletyn Informacyjny Pracownik\u00f3w AGH\n 2000, nr 76, s. [1]-3\n\nKorpanty E.\u00a0: Spotkania z Papie\u017cem - w fotografii uwiecznione. \nBiuletyn Informacyjny Pracownik\u00f3w AGH\n 2000, nr 81/82, s. 7, [foto]\n\n[Kry\u015b-Dyja A.]: Senat [AGH]\u00a0: 2 lutego 2000 roku. \nBiuletyn Informacyjny Pracownik\u00f3w AGH\n 2000, nr 75, s. 13\n\nMitkowski S., Suli\u0144ski P.\u00a0: Uroczyste wr\u0119czenie doktoratu honoris causa AGH Ojcu \u015awi\u0119temu Janowi Paw\u0142owi II. \nBiuletyn Informacyjny Pracownik\u00f3w AGH\n 2000, nr 77, s. 1, 14-21, [foto]\n\nNowak R.\u00a0: Dni Jana Paw\u0142a II w Krakowie i Ma\u0142opolsce ( . \nBiuletyn AGH\n 2008, nr 11, s. 2 - 6, [foto]\n\nPawlak B.: Wszystkie drogi... . \nBiuletyn Informacyjny Pracownik\u00f3w AGH\n 2005, nr 140, s. 17, [foto]\n\nPosiedzenie Senatu AGH w dniu 2 lutego 2000 r. Uchwa\u0142a Nr 1/2000 Senatu AGH z dnia 2 lutego 2000 r. w sprawie nadania tytu\u0142u doktora honoris causa AGH Ojcu \u015awi\u0119temu Janowi Paw\u0142owi II. \nBiuletyn Informacyjny Pracownik\u00f3w AGH\n 2000, nr 75, s. 1-3, [foto]\n\nRzadkosz S.: Historia zapisana w odlewach. \nBiuletyn Informacyjny Pracownik\u00f3w AGH\n 2000, nr 83, s. 2-3, [foto]\n\nSenat \u017ca\u0142obny AGH\u00a0: 6 kwietnia 2005 r. \nBiuletyn Informacyjny Pracownik\u00f3w AGH\n 2005 nr 140, s. [2], [foto]\n\nSie\u0144ski H.\u00a0: Doktor Honoris Causa AGH 2000 - Papie\u017c Jan Pawe\u0142 II. \nBiuletyn AGH\n 2011, nr 40, s. 23 - 25, [foto]\n\nSie\u0144ski H.: Papie\u017c Jan Pawe\u0142 II\u00a0: tablice - pami\u0119\u0107 wiecznie \u017cywa - cz\u0119\u015b\u0107 61. \nBiuletyn AGH\n 2018, nr 130, s. 25-28, [foto]\n\nSie\u0144ski H.: Jan Pawe\u0142 II\u00a0: nauczanie\u00a0: zwi\u0105zki z AGH\u00a0: w 40 rocznic\u0119 inauguracji pontyfikatu 16 pa\u017adziernika 1978\u00a0: wystawa w Bibliotece G\u0142\u00f3wnej AGH. \nVivat Akademia\n 2018, nr 19, s. 60\u201362 [foto]\n\nSie\u0144ski H.: Papie\u017ca zwi\u0105zki z AGH\u00a0: wystawa w Bibliotece G\u0142\u00f3wnej AGH. \nBiuletyn AGH\n 2018, nr 130, s. 44\u201345, [foto]\n\nSpo\u0142eczno\u015b\u0107 AGH po\u017cegna\u0142a Jana Paw\u0142a II. \nBiuletyn Informacyjny Pracownik\u00f3w AGH\n 2005 nr 140, s. [1], [foto]\n\nSulima Z.\u00a0: Rok Akademicki 2000/2001 uwa\u017cam za otwarty. \nBiuletyn Informacyjny Pracownik\u00f3w AGH\n 2000, nr 83, s. 14-15\n\nSuli\u0144ski P.: Klub Rzymski\u00a0: min\u0119\u0142o 10 lat. \nBiuletyn Informacyjny Pracownik\u00f3w AGH\n 2005, nr 140, s. 18, [20], [foto]\n\nSuli\u0144ski P.: Pielgrzymka smutkiem znaczona\u00a0: Ziemia \u015awi\u0119ta 2005 r. \nBiuletyn Informacyjny Pracownik\u00f3w AGH\n 2005, nr 141, s. 16-17, [foto]\n\nTadeusiewicz R.: 20. rocznica tego, jak Jan Pawe\u0142 II zosta\u0142 doktorem honoris causa AGH. \nVivat Akademia\n 2020, nr 22, s. 17-27, [foto]\n\nTadeusiewicz R.\u00a0: Laudacja zwi\u0105zana z nadaniem Jego \u015awi\u0105tobliwo\u015bci Ojcu \u015awi\u0119temu Janowi Paw\u0142owi II tytu\u0142u Doktora Honoris Causa Akademii G\u00f3rniczo-Hutniczej im. Stanis\u0142awa Staszica w Krakowie. \nBiuletyn Informacyjny Pracownik\u00f3w AGH\n 2000, nr 77, s. 13\n\nTadeusiewicz R. Po\u017cegnanie Ojca \u015awi\u0119tego. \nBiuletyn Informacyjny Pracownik\u00f3w AGH\n 2005 nr 140, s. 3, [foto]\n\nWizyta Ojca \u015awi\u0119tego Jana Paw\u0142a II w AGH 17 czerwca 1999 r. \nBiuletyn Informacyjny Pracownik\u00f3w AGH\n 1999, nr 68, s. 2, 14-15, [foto]\n\nInne\n\nDyplom nadania DHC AGH (materia\u0142y Muzeum AGH)\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Jan_Pawe\u0142_II&oldid=61514\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/mediawiki/index.php?title=Jan_Pawe%C5%82_II&oldid=61514", "title": "Jan Pawe\u0142 II \u2013 Historia AGH", "depth": 3, "duplicate": false, "content_hash": "1d0fe0d7572b50554140efebd3e374b9", "word_count": 1421, "headings": [{"level": 1, "text": "Jan Pawe\u0142 II"}, {"level": 2, "text": "Nota biograficzna"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}