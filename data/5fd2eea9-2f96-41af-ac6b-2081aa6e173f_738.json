{"content": "# Regulamin kurs\u00f3w nauki i doskonalenia p\u0142ywania | Oficjalna strona Basenu AGH\n\nURL: https://www.basen.agh.edu.pl/?page_id=619\nCrawled: 2025-03-19 22:37:55\n\nREGULAMIN\n\nKURS\u00d3W NAUKI I DOSKONALENIA P\u0141YWANIA\n\nOrganizatorem Kurs\u00f3w Nauki i Doskonalenia P\u0142ywania jest Akademia G\u00f3rniczo-Hutnicza, jednostka organizacyjna \u2013 Basen AGH, zwana dalej Organizatorem.\n\nZaj\u0119cia przeznaczone s\u0105 dla dzieci od 5 lat, m\u0142odzie\u017cy i doros\u0142ych, zwanych dalej Uczestnikami.\n\nPrzed przyst\u0105pieniem do kursu nale\u017cy skonsultowa\u0107 si\u0119 z lekarzem w celu stwierdzenia braku przeciwwskaza\u0144\u00a0 zdrowotnych do udzia\u0142u w zaj\u0119ciach w wodzie.\n\nPierwsze\u0144stwo w zapisach maj\u0105 osoby kontynuuj\u0105ce zaj\u0119cia.\n\nGwarancj\u0105 miejsca w grupie jest terminowa wp\u0142ata nale\u017cno\u015bci przed rozpocz\u0119ciem zaj\u0119\u0107 \u2013 szczeg\u00f3\u0142y na stronie www.basen.agh.pl w zak\u0142adce \u201ep\u0142ywalnia\u201d odno\u015bnik \u201ekursy p\u0142ywania\u201d. Po tym terminie Organizator zastrzega sobie prawo wpisania nowych os\u00f3b na nieop\u0142acone miejsca.\n\nZ chwil\u0105 dokonania p\u0142atno\u015bci za Kurs dochodzi do zawarcia umowy pomi\u0119dzy Akademi\u0105 G\u00f3rniczo \u2013 Hutnicz\u0105 (Organizatorem), a Uczestnikiem (Klientem).\n\nP\u0142atno\u015b\u0107 za kurs nie podlega zwrotowi i nie mo\u017ce by\u0107 przenoszona na kolej\u0105 edycj\u0119.\n\nW cenie kursu nie jest zawarta op\u0142ata za karnet (blankiet elektroniczny). Karnet jest wielokrotnego u\u017cytku i nie podlega zwrotowi.\n\nKa\u017cdy uczestnik kursu otrzymuje sw\u00f3j karnet elektroniczny. Nie wolno go udost\u0119pnia\u0107 innym osobom.\n\nW przypadku zagubienia karnetu nale\u017cy ten fakt niezw\u0142ocznie zg\u0142osi\u0107 w biurze Basenu AGH w celu zablokowania mo\u017cliwo\u015bci skorzystania\u00a0 z niego innym osobom\u00a0 i wydania nowego karnetu, umo\u017cliwiaj\u0105cego wst\u0119p na zaj\u0119cia, co wi\u0105\u017ce si\u0119 z dodatkow\u0105 op\u0142at\u0105.\n\nKarnet na kurs upowa\u017cnia do przebywania w strefie p\u0142atnej (od chwili przej\u015bcia przez bramk\u0119 wej\u015bciow\u0105 do chwili oddania transpondera) przez 70 min.\n\nUczestnik lub jego rodzic ma obowi\u0105zek zg\u0142oszenia nieobecno\u015bci jak najwcze\u015bniej, \u017ceby da\u0107 innym osobom mo\u017cliwo\u015b\u0107 odrobienia zaj\u0119\u0107.\n\n\u00a0W przypadku wyst\u0105pienia u Uczestnika jakichkolwiek objaw\u00f3w chorobowych Rodzic/Prawny opiekun ma obowi\u0105zek niezw\u0142ocznie, przekazania Organizatorowi informacji telefonicznej pod numerem: 885\u00a0544 305 b\u0105d\u017a drog\u0105 e-mailow\u0105 na adres: basen@agh.edu.pl.\n\nIstnieje mo\u017cliwo\u015b\u0107 odrobienia nieobecno\u015bci w ramach wolnych miejsc w innych grupach o tym samym poziomie umiej\u0119tno\u015bci.\n\nTermin odrabiania nieobecno\u015bci ustala si\u0119 z dy\u017curuj\u0105cym instruktorem \u2013 aktualny harmonogram dy\u017cur\u00f3w instruktor\u00f3w znajduje si\u0119 na stronie www.basen.agh.pl.\n\nNieobecno\u015b\u0107 na zaj\u0119ciach nie daje prawa do zwrotu wp\u0142aty za kurs lub jej zmniejszenia.\n\nNiewykorzystane zaj\u0119cia nie przechodz\u0105 na inny kurs.\n\nKursant powinien by\u0107 wyposa\u017cony w:\n\nstr\u00f3j p\u0142ywacki (zgodny z Regulaminem P\u0142ywalni),\n\nczepek,\n\nokularki p\u0142ywackie.\n\nRodzice dzieci, kt\u00f3rzy nie zakupili biletu wst\u0119pu na p\u0142ywalni\u0119\u00a0 nie mog\u0105 pozosta\u0107 na hali basenowej.\n\nW przypadku m\u0142odszych dzieci, Rodzic/Opiekun, ma mo\u017cliwo\u015b\u0107 pomocy w przygotowaniu dziecka do zaj\u0119\u0107 oraz pomocy po ich zako\u0144czeniu na podstawie 20 min transpondera. UWAGA! po przekroczeniu 20 min b\u0119dzie naliczana dop\u0142ata zgodnie z cennikiem P\u0142ywalni.\n\nOrganizator ponosi odpowiedzialno\u015b\u0107 za dzieci tylko podczas trwania zaj\u0119\u0107 w wodzie.\n\nPo sko\u0144czonych zaj\u0119ciach w wodzie uczestnicy kurs\u00f3w s\u0105 odprowadzani przez instruktora lub ratownika do szatni.\n\nInstruktorzy oraz inni pracownicy Basenu AGH:\n\nnie przebieraj\u0105 dzieci,\n\nnie susz\u0105 im w\u0142os\u00f3w,\n\nnie wychodz\u0105 z dzie\u0107mi do toalety.\n\nOdpowiedzialno\u015b\u0107 za pobyt dziecka w szatni przed i po zaj\u0119ciach ponosi Rodzic/Opiekun.\n\nUczestnicy zaj\u0119\u0107 zobowi\u0105zani s\u0105 do punktualnego przybycia na zaj\u0119cia.\n\nWchodzenie do wody podczas nieobecno\u015bci prowadz\u0105cego instruktora jest zabronione.\n\nPrzed wej\u015bciem do wody, Uczestnicy zobowi\u0105zani s\u0105 do dok\u0142adnego umycia si\u0119 pod natryskiem.\n\nUczestnik\u00f3w zaj\u0119\u0107 obowi\u0105zuje przestrzeganie Regulaminu Kurs\u00f3w Nauki i Doskonalenia P\u0142ywania oraz Regulaminu P\u0142ywalni AGH i innych regulamin\u00f3w obowi\u0105zuj\u0105cych w obiekcie Basenu AGH.\n\nUczestnicy przyjmowani s\u0105 na zaj\u0119cia na podstawie:\n\nO\u015bwiadczenia o zapoznaniu si\u0119 z Regulaminem Kurs\u00f3w Nauki i Doskonalenia P\u0142ywania i akceptacji jego tre\u015bci\n\nO\u015bwiadczenia o braku przeciwwskaza\u0144 do uczestniczenia w zaj\u0119ciach w wodzie.\n\n30. Ochrona danych osobowych:\n\nRealizuj\u0105c obowi\u0105zek informacyjny na podstawie art. 13 ust. 1 i 2 Rozporz\u0105dzenia Parlamentu Europejskiego i Rady (UE) nr 2016/679 z dnia 27 kwietnia 2016 r. w sprawie ochrony os\u00f3b fizycznych\n\nw zwi\u0105zku z przetwarzaniem danych osobowych i w sprawie swobodnego przep\u0142ywu takich danych oraz uchylenia dyrektywy 95/46/WE (og\u00f3lne rozporz\u0105dzenie o ochronie danych) [Dz. U. UE . L. 2016.119.1\n\nz dnia 4 maja 2016r.], zwanego dalej: RODO, informujemy, \u017ce:\n\n1)\u00a0\u00a0 \u00a0Administratorem Pani/Pana danych osobowych jest Akademia G\u00f3rniczo-Hutnicza im. Stanis\u0142awa Staszica w Krakowie, al. A. Mickiewicza 30, 30- 059 Krak\u00f3w, zwana dalej AGH;\n\n2)\u00a0\u00a0 \u00a0dane kontaktowe Inspektora Ochrony Danych Osobowych w AGH: e-mail:\u00a0\niodo@agh.edu.pl\n,\n\ntel.: 12 617 53 25;\n\n3)\u00a0\u00a0 \u00a0Pani/Pana dane osobowe przetwarzane b\u0119d\u0105 w trybie art. 6 ust 1 lit. b) RODO\u00a0\u00a0 \u2013 w celu zawarcia\n\ni wykonania umowy, kt\u00f3rej stron\u0105 Pani/Pan jest lub b\u0119dzie;\n\n4)\u00a0\u00a0 \u00a0Pani/Pana dane osobowe b\u0119d\u0105 przechowywane przez okres wymagany do archiwizacji tego typu dokument\u00f3w zgodnie z przepisami prawa, w tym prawa wewn\u0119trznego obowi\u0105zuj\u0105cego w AGH;\n\n5)\u00a0\u00a0 \u00a0odbiorcami Pani/Pana danych osobowych mog\u0105 by\u0107 podmioty \u015bwiadcz\u0105ce na rzecz AGH us\u0142ugi informatyczne i administracyjne. Pani/Pana dane osobowe mog\u0105 by\u0107 przekazywane organom pa\u0144stwowym, organom ochrony prawnej (Policja, Prokuratura, S\u0105d) lub organom samorz\u0105du terytorialnego w zwi\u0105zku z prowadzonym post\u0119powaniem;\n\n6)\u00a0\u00a0 \u00a0posiada Pani/Pan prawo do \u017c\u0105dania od Administratora dost\u0119pu do swoich danych oraz prawo ich sprostowania, usuni\u0119cia, ograniczenia przetwarzania, prawo wniesienia sprzeciwu wobec przetwarzania w przypadkach i na warunkach okre\u015blonych w RODO;\n\n7)\u00a0\u00a0 \u00a0posiada Pani/Pan prawo wniesienia skargi do Prezesa Urz\u0119du Ochrony Danych Osobowych gdy uzna Pani/Pan, i\u017c przetwarzanie danych osobowych Pani/Pana dotycz\u0105cych narusza przepisy RODO;\n\n8)\u00a0\u00a0 \u00a0Pani/Pana dane osobowe nie b\u0119d\u0105 podlega\u0142y zautomatyzowanym procesom podejmowania decyzji, w tym profilowaniu;\n\n9)\u00a0\u00a0Pani/Pana dane osobowe nie b\u0119d\u0105 przekazywane pa\u0144stwom trzecim lub organizacjom mi\u0119dzynarodowym;\n\n10)\u00a0\u00a0 \u00a0podanie przez Pana/Pani\u0105 danych osobowych jest dobrowolne, ale konieczne do zawarcia i realizacji umowy. Konsekwencj\u0105 niepodania danych osobowych b\u0119dzie odmowa zawarcia przez AGH przedmiotowej umowy.", "metadata": {"url": "https://www.basen.agh.edu.pl/?page_id=619", "title": "Regulamin kurs\u00f3w nauki i doskonalenia p\u0142ywania | Oficjalna strona Basenu AGH", "depth": 3, "duplicate": false, "content_hash": "459e30ccec1ad51e42d41f060293b853", "word_count": 841, "headings": []}}