{"content": "# Konkurs na stanowisko doktorant-stypendysta w projekcie OPUS 21 - Wydzia\u0142 Odlewnictwa\n\nURL: https://odlewnictwo.agh.edu.pl/aktualnosci/konkurs-na-stanowisko-doktorant-stypendysta-w-projekcie-opus-21-3/\nCrawled: 2025-03-19 21:33:30\n\nStrona g\u0142\u00f3wna\n \u00bb \nAktualno\u015bci\n \u00bb \nKonkurs na stanowisko doktorant-stypendysta w projekcie OPUS 21\n\nWydzia\u0142\n\nMenu\n\nKonkurs na stanowisko doktorant-stypendysta w projekcie OPUS 21\n\nNazwa jednostki:\n Akademia G\u00f3rniczo-Hutnicza im. S. Staszica w Krakowie, Wydzia\u0142 Odlewnictwa\n\nNazwa stanowiska:\n doktorant-stypendysta\n\nWymagania:\n\nCelem konkursu jest wy\u0142onienie kandydata w ramach realizacji projektu Narodowego Centrum Nauki OPUS 21 pt. Sterowanie mikrostruktur\u0105 warstwy wierzchniej odlew\u00f3w z \u017celiwa wysokojako\u015bciowego wykonanych w formach piaskowych z konformalnymi kana\u0142ami ch\u0142odz\u0105cymi wytworzonych metod\u0105 przyrostow\u0105, kt\u00f3ry realizowa\u0107 b\u0119dzie Akademia G\u00f3rniczo-Hutnicza im. Stanis\u0142awa Staszica w Krakowie, Wydzia\u0142 Odlewnictwa, kt\u00f3rego kierownikiem jest prof. dr hab. in\u017c. Rafa\u0142 Da\u0144ko.\n\nWymagania wobec kandydata:\n\n1. Absolwent studi\u00f3w II stopnia studi\u00f3w w dyscyplinie in\u017cynieria materia\u0142owa ze specjalno\u015bci\u0105 zwi\u0105zan\u0105 z odlewnictwem.\n\n2. Status doktoranta w momencie rozpocz\u0119cia realizacji zada\u0144 w projekcie (dyscyplina in\u017cynieria materia\u0142owa).\n\n3. Gruntowna znajomo\u015b\u0107 zagadnie\u0144 z zakresu materia\u0142\u00f3w i proces\u00f3w odlewniczych, mas formierskich, proces\u00f3w wytwarzania form i rdzeni odlewniczych, recyklingu mas formierskich.\n\n5. Umiej\u0119tno\u015b\u0107 obs\u0142ugi urz\u0105dzenia do wytwarzania przyrostowego ceramicznych form i rdzeni odlewniczych metod\u0105 binder jetting.\n\n4. Umiej\u0119tno\u015bci zwi\u0105zane z:\n\nu\u017cytkowaniem oprogramowaniem CAD,\n\nu\u017cytkowaniem oprogramowaniem symulacyjnym proces\u00f3w odlewniczych,\n\nmetodami wytwarzania addytywnego.\n\n5. Do\u015bwiadczenie pracy w przemy\u015ble odlewniczym (minimum 1 rok), na stanowisku zwi\u0105zanym z wytwarzaniem form i rdzeni odlewniczych.\n\n6. Znajomo\u015b\u0107 j\u0119zyka angielskiego na poziomie \u015bredniozaawansowanym.\n\n7. Do\u015bwiadczenie w pracach realizowanych w ramach projekt\u00f3w NCN.\n\n8. Wymagane jest do\u015bwiadczenie w zakresie zarz\u0105dzania projektami, sporz\u0105dzania raport\u00f3w z przeprowadzonych bada\u0144.\n\nZadania:\n\nDoktorant-stypendysta b\u0119dzie bra\u0142 udzia\u0142 w badaniach realizowanych w ramach projektu OPUS, pt.\u201d Sterowanie mikrostruktur\u0105 warstwy wierzchniej odlew\u00f3w z \u017celiwa wysokojako\u015bciowego wykonanych w formach piaskowych z konformalnymi kana\u0142ami ch\u0142odz\u0105cymi wytworzonych metod\u0105 przyrostow\u0105\u201d.\n\nBadania realizowane w projekcie maj\u0105 na celu analiz\u0119 wp\u0142ywu kana\u0142\u00f3w konformalnych w formach drukowanych metod\u0105 binder jetting na mikrostruktur\u0119 odlewu.\n\nW ramach realizowanego projektu stypendysta b\u0119dzie zajmowa\u0107 si\u0119:\n\nprojektowaniem form piaskowych,\n\nwytwarzaniem przyrostowym form piaskowych,\n\nprzygotowaniem i przeprowadzeniem bada\u0144 do\u015bwiadczalnych,\n\nprojektowaniem oraz przeprowadzeniem symulacji numerycznych wraz z ich analiz\u0105.\n\nTyp konkursu NCN:\n OPUS 21\n\nTermin przyjmowania zg\u0142osze\u0144:\n 30.01.2025, 12:00\n\nForma sk\u0142adania ofert:\n zg\u0142oszenia nale\u017cy sk\u0142ada\u0107 osobi\u015bcie pod adresem Akademia G\u00f3rniczo-Hutnicza im. Stanis\u0142awa Staszica w Krakowie, Wydzia\u0142 Odlewnictwa, ul. Reymonta 23 (pawilon D-8) Krak\u00f3w, pi\u0119tro I, pok. 115 w kopercie podpisanej: prof. dr hab. in\u017c. Rafa\u0142 Da\u0144ko Konkurs do projektu 2021/41/B/ST5/02632\u00a0\n\nWarunki zatrudnienia:\n\nData rozpocz\u0119cia pracy: 03.02.2025 r.\n\nMiejsce zatrudnienia: Akademia G\u00f3rniczo-Hutnicza in St. Staszica w Krakowie, Wydzia\u0142 Odlewnictwa.\n\nKwota stypendium: 5000 z\u0142\n\nOkres zatrudnienia: 6 miesi\u0119cy\n\nDodatkowe informacje:\n\nWymagane dokumenty:\n\n\u017cyciorys\n\nlist motywacyjny\n\ninformacje na temat dotychczasowych osi\u0105gni\u0119\u0107 technicznych oraz naukowych (udzia\u0142 w projektach badawczych, list\u0119 publikacji, udzia\u0142 w konferencjach, sta\u017cach)\n\nkopi\u0119 dyplomu magistra in\u017cyniera\n\nklauzul\u0119 o tre\u015bci: \u201eWyra\u017cam zgod\u0119 na przetwarzanie moich danych osobowych dla potrzeb niezb\u0119dnych dla realizacji procesu rekrutacji, zgodnie z Ustaw\u0105 z 29.08.1997 roku o ochronie danych osobowych (Dz.U. nr 133 poz. 883).\u201d\n\nKonkurs zostanie rozstrzygni\u0119ty do 31.01.2025 r.", "metadata": {"url": "https://odlewnictwo.agh.edu.pl/aktualnosci/konkurs-na-stanowisko-doktorant-stypendysta-w-projekcie-opus-21-3/", "title": "Konkurs na stanowisko doktorant-stypendysta w projekcie OPUS 21 - Wydzia\u0142 Odlewnictwa", "depth": 3, "duplicate": false, "content_hash": "73e3d37ef92cb6638786c34803fa4c10", "word_count": 447, "headings": [{"level": 3, "text": "Wydzia\u0142"}, {"level": 1, "text": "Konkurs na stanowisko doktorant-stypendysta w projekcie OPUS 21"}]}}