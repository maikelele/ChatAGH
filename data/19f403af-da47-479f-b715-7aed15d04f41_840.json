{"content": "# Tekst \u017ar\u00f3d\u0142owy strony Stanis\u0142aw Skarbi\u0144ski \u2013 Historia AGH\n\nURL: https://historia.agh.edu.pl/mediawiki/index.php?title=Stanis%C5%82aw_Skarbi%C5%84ski&action=edit\nCrawled: 2025-03-19 22:24:43\n\nTekst \u017ar\u00f3d\u0142owy strony Stanis\u0142aw Skarbi\u0144ski\n\n\u2190 \nStanis\u0142aw Skarbi\u0144ski\n\nNie masz uprawnie\u0144 do edytowania tej strony z nast\u0119puj\u0105cego powodu:\n\nWykonywanie tej operacji zosta\u0142o ograniczone do u\u017cytkownik\u00f3w w grupie \nU\u017cytkownicy\n.\n\nTekst \u017ar\u00f3d\u0142owy strony mo\u017cna podejrze\u0107 i skopiowa\u0107.\n\n{{Infobox scientist\n|family-name=Skarbi\u0144ski\n|given-name=Stanis\u0142aw\n|honorific-prefix=In\u017c.\n|image=Stanislaw_Skarbinski.jpg\n|birth_date=21 wrze\u015bnia 1856\n|birth_place=Krak\u00f3w\n|death_date=2 maja 1925\n|death_place=Grodziec\n|fields=przemys\u0142owiec, dzia\u0142acz gospodarczy i\u00a0spo\u0142eczny\n|function=wsp\u00f3\u0142za\u0142o\u017cyciel Akademii G\u00f3rniczej w\u00a0Krakowie\n|awards=Kawaler Krzy\u017ca Komandorskiego Orderu Polonia Restituta\n|dhc_year=1923\n|dhc_reason=za wybitn\u0105 dzia\u0142alno\u015b\u0107 techniczn\u0105 i\u00a0organizacyjn\u0105 w\u00a0rozwoju rodzimego przemys\u0142u g\u00f3rniczego\n|honorAGH=Doktor Honoris Causa AGH,\n|name=Stanis\u0142aw Skarbi\u0144ski\n|image_size=9598\n}}\nIn\u017c. '''Stanis\u0142aw Skarbi\u0144ski''' (1856\u20131925)\n\nDyscyplina/specjalno\u015bci: przemys\u0142owiec, dzia\u0142acz gospodarczy i\u00a0spo\u0142eczny\n\n== Nota biograficzna ==\n\nUrodzi\u0142 si\u0119 21 wrze\u015bnia 1856 roku w\u00a0Krakowie, zmar\u0142 2 maja 1925 roku w\u00a0Grod\u017acu. Pochowany na Cmentarzu Pow\u0105zkowskim w\u00a0Warszawie.\n\nPo uko\u0144czeniu szk\u00f3\u0142 \u015brednich w\u00a0Krakowie wst\u0105pi\u0142 na Politechnik\u0119 Wiede\u0144sk\u0105, kt\u00f3r\u0105 uko\u0144czy\u0142 w\u00a01878 roku jako in\u017cynier-technolog. W\u00a0tej specjalno\u015bci rozpocz\u0105\u0142 prac\u0119 w Fabryce Maszyn \u201eOrthwein, Karasi\u0144ski i\u00a0S-ka\u201d w Warszawie. W latach 1880 - 1899 pracowa\u0142 jako naczelny dyrektor Fabryki \u201ePortland-Cement\u201d w\u00a0Grod\u017acu w\u00a0Zag\u0142\u0119biu D\u0105browskim. W\u00a01899 roku zorganizowa\u0142 Grodzieckie Towarzystwo Kopal\u0144 W\u0119gla i\u00a0Zak\u0142ad\u00f3w Przemys\u0142owych Sp\u00f3\u0142ka Akcyjna, kt\u00f3re zbudowa\u0142o kopalni\u0119 w\u0119gla \u201eGrodziec II\u201d. By\u0142 a\u017c do \u015bmierci dyrektorem zarz\u0105dzaj\u0105cym tym przedsi\u0119biorstwem.\n\nDu\u017c\u0105 aktywno\u015b\u0107 rozwin\u0105\u0142 w\u00a0Radzie Zjazd\u00f3w Przemys\u0142owc\u00f3w G\u00f3rniczych i\u00a0Hutniczych Kr\u00f3lestwa Polskiego, najpierw jako cz\u0142onek (1910), wiceprezes (1914), a\u00a0p\u00f3\u017aniej prezes (od 1915). Na stanowisku prezesa zdo\u0142a\u0142 obroni\u0107 i\u00a0utrzyma\u0107 jedno\u015b\u0107 Rady Zjazd\u00f3w mimo podzia\u0142u Zag\u0142\u0119bia na dwie okupacje niemieck\u0105 i\u00a0austriack\u0105.\n\nW\u00a0czasie I\u00a0wojny \u015bwiatowej by\u0142 prezesem Rady Okr\u0119gowej W\u0142adz Obywatelskich. W\u00a0latach 1914\u20131918 by\u0142 prezesem Stowarzyszenia Technik\u00f3w w\u00a0Sosnowcu. Wsp\u00f3\u0142organizowa\u0142 Zwi\u0105zek G\u00f3rnik\u00f3w i\u00a0Hutnik\u00f3w Polskich w\u00a01918 roku. Od 1919 roku by\u0142 wiceprzewodnicz\u0105cym Centralnego Zwi\u0105zku Polskiego Przemys\u0142u G\u00f3rnictwa, Handlu i\u00a0Finans\u00f3w \u201eLewiatan\u201d.\n\nBy\u0142 wsp\u00f3\u0142za\u0142o\u017cycielem Akademii G\u00f3rniczej w\u00a0Krakowie; dzi\u0119ki jego inicjatywie i\u00a0zabiegom Rada Zjazd\u00f3w Przemys\u0142owc\u00f3w G\u00f3rniczych i\u00a0Hutniczych Kr\u00f3lestwa Polskiego w\u00a0grudniu 1919 roku ustanowi\u0142a fundusz pomocy materialnej dla student\u00f3w Akademii G\u00f3rniczej w\u00a0Krakowie, a\u00a0w\u00a0latach 1922\u20131925 spowodowa\u0142a opodatkowanie wszystkich kopal\u0144 na budow\u0119 domu profesorskiego oraz laboratorium maszynowego uczelni. By\u0142 inicjatorem i\u00a0cz\u0119\u015bciowym fundatorem bursy dla m\u0142odzie\u017cy studiuj\u0105cej, mieszcz\u0105cej si\u0119 przy ulicy Gramatyka 10, co upami\u0119tnia tablica w\u00a0holu budynku bursy z\u00a0roku 1931. By\u0142 honorowym cz\u0142onkiem Stowarzyszenia Student\u00f3w Akademii G\u00f3rniczej \u201eSok\u00f3\u0142\u201d. \n\nDoktor honoris causa Akademii G\u00f3rniczej w\u00a0Krakowie 1923 \"za wybitn\u0105 dzia\u0142alno\u015b\u0107 techniczn\u0105 i\u00a0organizacyjn\u0105 w\u00a0rozwoju rodzimego przemys\u0142u g\u00f3rniczego\".\n\nAutor rozprawy pt. \u201eUwagi o\u00a0przedwojennych i\u00a0obecnych warunkach pracy na wi\u0119kszych kopalniach w\u0119gla kamiennego w\u00a0Zag\u0142\u0119biu D\u0105browskim\u201d, opublikowanej w\u00a0Przegl\u0105dzie G\u00f3rniczo-Hutniczym w\u00a0roku 1921, nr\u00a08.\n\n==== Odznaczenia i nagrody ====\n[[Kawaler Krzy\u017ca Komandorskiego Orderu Polonia Restituta]]\n\n== \u0179r\u00f3d\u0142a do biogramu ==\n====Ksi\u0105\u017cki====\n* Kowalczuk J.: Lw\u00f3w i lwowianie : pami\u0119tniki, wspomnienia, relacje. Cz. 3. Krak\u00f3w 2011, s. 409-410\n* Materia\u0142y Informacyjne [nr 4]. Komisja Propagandowa Komitetu Obchodu 50-lecia AGH]. Krak\u00f3w 1969, s. 93-107\n* Polski S\u0142ownik Biograficzny. T. 38/1, z. 156 : Skarbek Aleksander - Skimborowicz Hipolit. Warszawa ; Krak\u00f3w 1997, s. 31-33\n* Z dziej\u00f3w Akademii G\u00f3rniczo-Hutniczej w Krakowie w latach 1919-1967. Oprac. J. Sulima-Samuj\u0142\u0142o oraz zesp\u00f3\u0142 aut. Krak\u00f3w 1970, s. 8, 48, 50, 55, 74, 587, 628 (Wydawnictwa Jubileuszowe 1919-1969)\n====Artyku\u0142y====\n* Ciepiela B.: Pami\u0119\u0107 o Skarbi\u0144skich. ''Przegl\u0105d G\u00f3rniczy'' 2015, T. 71, nr 4, s. 104\n* Jaros J.: \"Salamandra\" - pami\u0119ci koleg\u00f3w g\u00f3rnik\u00f3w (7). ''Przegl\u0105d G\u00f3rniczy'' 1992, T. 48, nr 12, s. 23\n* Staro\u015bciak D.: In\u017cynierowie z rodziny Skarbi\u0144skich. ''Kwartalnik Historii Nauki i Techniki'' 2012, R. 57, nr 2, s. 147-179, [foto]\n* Wykaz os\u00f3b, kt\u00f3re otrzyma\u0142y Doktoraty Honoris Causa Akademii G\u00f3rniczo-Hutniczej. ''Biuletyn Informacyjny Pracownik\u00f3w AGH'' 1994, nr 5, s. 18\n====Inne====\n* Dyplom nadania DHC AGH (materia\u0142y Muzeum AGH)\n\n{{DEFAULTSORT:Skarbi\u0144ski, Stanis\u0142aw }}\n[[Category:Biogramy]]\n[[Category:Doktorzy honoris causa AGH]]\n\nSzablon u\u017cyty w tym artykule:\n\nSzablon:Infobox scientist\n (\ntekst \u017ar\u00f3d\u0142owy\n) \nWr\u00f3\u0107 do \nStanis\u0142aw Skarbi\u0144ski\n.\n\n\u0179r\u00f3d\u0142o: \u201e\nhttp://historia.agh.edu.pl/wiki/Stanis\u0142aw_Skarbi\u0144ski\n\u201d", "metadata": {"url": "https://historia.agh.edu.pl/mediawiki/index.php?title=Stanis%C5%82aw_Skarbi%C5%84ski&action=edit", "title": "Tekst \u017ar\u00f3d\u0142owy strony Stanis\u0142aw Skarbi\u0144ski \u2013 Historia AGH", "depth": 3, "duplicate": false, "content_hash": "de02a228fa964986f30f95ed9da52aa5", "word_count": 615, "headings": [{"level": 1, "text": "Tekst \u017ar\u00f3d\u0142owy strony Stanis\u0142aw Skarbi\u0144ski"}]}}