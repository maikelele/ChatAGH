{"content": "# Czes\u0142aw Cempel \u2013 Historia AGH\n\nURL: https://historia.agh.edu.pl/mediawiki/index.php?title=Czes%C5%82aw_Cempel&oldid=67739\nCrawled: 2025-03-19 22:07:11\n\nCzes\u0142aw Cempel\n\nZ Historia AGH\n\nWersja z dnia 09:25, 18 lis 2021 autorstwa \nHieronimSienski\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nCzes\u0142aw Cempel\n\nNazwisko\n\nCempel\n\nImi\u0119 / imiona\n\nCzes\u0142aw\n\nTytu\u0142y / stanowiska\n\nProf. zw. dr hab.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n22 lipca 1938\n\nMiejsce urodzenia\n\nBiskupice\n\nData \u015bmierci\n\n21 sierpnia 2021\n\nDyscyplina/specjalno\u015bci\n\nmechanika\n, \ndiagnostyka maszyn\n, \ndynamika uk\u0142ad\u00f3w\n, \nin\u017cynieria system\u00f3w\n, \nwibroakustyka\n\nRok przyznania doktoratu h.c. AGH\n\n2004\n\nPow\u00f3d przyznania doktoratu h.c. AGH\n\nza wybitny wk\u0142ad w\u00a0rozw\u00f3j mechaniki, w\u00a0szczeg\u00f3lno\u015bci za stworzenie podstaw wibroakustycznej diagnostyki maszyn\n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, \nKrzy\u017c Oficerski Orderu Odrodzenia Polski\n, \nMedal Komisji Edukacji Narodowej\n\nProf. zw. dr hab. \nCzes\u0142aw Cempel\n (1938-2021)\n\nDyscyplina/specjalno\u015bci: mechanika, diagnostyka maszyn, dynamika uk\u0142ad\u00f3w, in\u017cynieria system\u00f3w, wibroakustyka\n\nNota biograficzna\n\nUrodzi\u0142 si\u0119 22 lipca 1938 roku w\u00a0Biskupicach ko\u0142o Ostrowa Wielkopolskiego. Zmar\u0142 21 sierpnia 2021 roku. Pochowany na Cmentarzu Komunalnym w Bydgoszczy przy ulicy Kcy\u0144skiej.\n\nAbsolwent Uniwersytetu Adama Mickiewicza w\u00a0Poznaniu 1962, doktorat 1968 na Politechnice Pozna\u0144skiej, doktor habilitowany 1971, profesor nadzwyczajny 1977, profesor zwyczajny 1985.\n\nPo studiach w latach 1962\u20131964 pracowa\u0142 jako asystent w Katedrze Akustyki i Teorii Drga\u0144 Uniwersytetu Adama Mickiewicza w Poznaniu. Od 1964 roku pracowa\u0142 w Politechnice Pozna\u0144skiej, na Wydziale Budowy Maszyn  w Instytucie Mechaniki Stosowanej,  najpierw jako starszy asystent (1964\u20131968), adiunkt (1968\u20131972), docent (1972\u20131977). Kierownik Zak\u0142adu Dynamiki i Wibroakustyki Maszyn od 1974 roku, wicedyrektor Instytutu Mechaniki Stosowanej w latach 1974\u20131981, 1983\u20131987 i jako dyrektor w latach 1987\u20131991. Kierownik studium doktoranckiego \u201eDynamika Maszyn\u201d oraz studi\u00f3w podyplomowych \u201eDiagnostyka Maszyn\u201d. Cz\u0142onek Senatu w latach 1978\u20131990. W latach 1993\u20131999 dziekan Wydzia\u0142u Budowy Maszyn i Zarz\u0105dzania.\n\nOd wczesnych lat 70-tych podejmuje wsp\u00f3\u0142prac\u0119 naukow\u0105 i\u00a0organizacyjn\u0105 z\u00a0licz\u0105cymi si\u0119 o\u015brodkami naukowymi krajowymi i\u00a0zagranicznymi.\n\nBadania: dynamika uk\u0142ad\u00f3w mechanicznych liniowych i nieliniowych, dynamika uk\u0142ad\u00f3w nieci\u0105g\u0142ych i z uderzeniami, eliminacje drga\u0144 maszyn i urz\u0105dze\u0144, minimalizacja i wibroizolacja drga\u0144, wibroakustyka maszyn, minimalizacja i lokalizacja \u017ar\u00f3de\u0142 ha\u0142asu, wibroakustyczna diagnostyka maszyn: podstawy i zastosowania, procesory energii jako modele maszyn i system\u00f3w dzia\u0142aniowych. Uznawany za tw\u00f3rc\u0119 polskiej szko\u0142y naukowej wibroakustycznej diagnostyki maszyn. Autor pierwszej krajowej monografii \u201eWibroakustyka Stosowana\u201d.\n\nAutor ponad 400 prac opublikowanych w czasopismach krajowych, zagranicznych i sprawozdaniach z konferencji, 14 monografii, ksi\u0105\u017cek i podr\u0119cznik\u00f3w akademickich, w tym dwie (\u201ePodstawy Wibroakustycznej Diagnostyki Maszyn\u201d, \u201eWibroakustyczna Diagnostyka Maszyn\u201d) t\u0142umaczone na j\u0119zyk niemiecki, angielski i chi\u0144ski, i jednej wsp\u00f3\u0142autorskiej z prof. H. G. Natke na temat Holistycznej Dynamiki System\u00f3w Mechanicznych. \n\nAutor i wsp\u00f3\u0142autor 14 patent\u00f3w.\n\nBy\u0142 opiekunem ponad 150 prac dyplomowych, promotorem 17 prac doktorskich, konsultantem i opiekunem wielu habilitacji z wibroakustyki i diagnostyki.\n\nCz\u0142onek wielu organizacji, instytucji i towarzystw krajowych i zagranicznych. Wyk\u0142ada\u0142 na takich uczelniach, jak: RWTH \u2013 Aachen, Politechnika Brimingham, MIT \u2013 Cambridge, Uniwersytet Kaiserslautern, Uniwersytet Hanower, Shenyang Chiny, Uniwersytet Oulu. Pierwszy (1977) i wieloletni przewodnicz\u0105cy Zespo\u0142u Diagnostyki przy Komitecie Budowy Maszynh PAN i utworzonego w 1990 roku Polskiego Towarzystwa Diagnostyki Technicznej, Komitetu Bada\u0144 Naukowych 1991\u20131997, 2000-2008. Od 2007 roku kierownik panelu tematycznego Bezpiecze\u0144stwo Techniczno-Technologiczne w przedsi\u0119wzi\u0119ciu Foresight \u2013 Polska 2020.\n\nCz\u0142onek korespondent PAN 1994, doktor honoris causa Politechniki Szczeci\u0144skiej 1996, cz\u0142onek Akademii In\u017cynierskiej w Polsce 1998.\nSenat AGH 24 listopada 2004 roku nada\u0142 Mu tytu\u0142 doktora honoris causa. Wr\u0119czenie insygni\u00f3w godno\u015bci odby\u0142o si\u0119 16 lutego 2005 roku.\n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, \nKrzy\u017c Oficerski Orderu Odrodzenia Polski\n, \nMedal Komisji Edukacji Narodowej\n, nagrody Wydzia\u0142u IV PAN, nagrody resortowe (wielokrotnie), nagrody zespo\u0142owe NOT, Medal Pami\u0105tkowy Politechniki Pozna\u0144skiej i inne\n\n\u0179r\u00f3d\u0142a do biogramu\n\nKsi\u0105\u017cki\n\nDiagnostyka wibroakustyczna maszyn\u00a0: od sztuki pomiaru wspartej intuicj\u0105 do nauki i\u00a0technologii wspartej agentami diagnostycznymi. Profesor Czes\u0142aw Cempel doktor honoris causa Akademii G\u00f3rniczo-Hutniczej im. Stanis\u0142awa Staszica. Krak\u00f3w 2005, s. 4\u201333, [foto]\n\nEngel Z.: Sze\u015b\u0107dziesi\u0105t lat min\u0119\u0142o... Krak\u00f3w 2012, s. 144-145, [foto]\n\nInformator nauki polskiej 2003. T. 4A\u00a0: ludzie nauki A\u00a0- O. Warszawa 2003, s. 119\n\nWsp\u00f3\u0142cze\u015bni uczeni polscy\u00a0: s\u0142ownik biograficzny. T. 1\u00a0: A\u00a0- G. Red. nauk. J. Kapu\u015bcik. Warszawa [ca 1998], s. 207\u2013208, [foto]\n\nArtyku\u0142y\n\nBatko W.: Doktorat honoris causa AGH dla Profesora Czes\u0142awa Cempla. \nBiuletyn Informacyjny Pracownik\u00f3w AGH\n 2005 nr 139, s. 21-22\n\nUroczysto\u015b\u0107 wr\u0119czenia godno\u015bci doktora honoris causa AGH prof. Czes\u0142awowi Cemplowi\u00a0: 16 luty 2005 r. \nBiuletyn Informacyjny Pracownik\u00f3w AGH\n 2005 nr 139, s. [24], [foto]\n\nInne\n\nCzes\u0142aw Cempel, ca\u0142a Polska, 25.08.2021 - kondolencje [online] [przegl\u0105dany 13.09.2021]. Dost\u0119pny w: \nhttp://nekrologi.wyborcza.pl/0,11,,520605,Czes%c5%82aw-Cempel-kondolencje.html\n\nCzes\u0142aw Cempel, Gda\u0144sk, 25.08.2021 - kondolencje - Nekrologi [online] [przegl\u0105dany 13.09.2021]. Dost\u0119pny w: \nhttp://nekrologi.wyborcza.pl/0,11,,520680,Czes%c5%82aw-Cempel-kondolencje.html\n\nCzes\u0142aw Cempel \u2013 Wikipedia, wolna encyklopedia [online] [przegl\u0105dany 13.09.2021]. Dost\u0119pny w: \nhttps://www.wikiwand.com/pl/Czes%C5%82aw_Cempel\n\nProf. dr hab., dr hc multi Czes\u0142aw CEMPEL (1938-2021) [online] [przegl\u0105dany 13.09.2021]. Dost\u0119pny w: \nhttps://am.put.poznan.pl/pl/strona-glowna/sylwetki/prof-czeslaw-cempel/\n\nProf. dr hab., dr h.c. multi Czes\u0142aw Cempel - Instytut Mechaniki Stosowanej [online] [przegl\u0105dany 07.11.2016]. Dost\u0119pny w: \nhttp://am.put.poznan.pl/pl/strona-glowna/sylwetki/prof-czeslaw-cempel/\n\nNie \u017cyje prof. Czes\u0142aw Cempel, doktor honoris causa AGH [online] [przegl\u0105dany 13.09.2021]. Dost\u0119pny w: \nhttps://www.agh.edu.pl/pracownicy/odeszli/info/article/nie-zyje-prof-czeslaw-cempel-doktor-honoris-causa-agh/\n\nW dniu 21 sierpnia zmar\u0142 prof. Czes\u0142aw Cempel, cz\u0142onek ... [online] [przegl\u0105dany 13.09.2021]. Dost\u0119pny w: \nhttps://poznan.pan.pl/?p=3862\n\nZmar\u0142 prof. dr hab., dr h.c. multi Czes\u0142aw ... - Politechnika \u015al\u0105ska [online] [przegl\u0105dany 13.09.2021]. Dost\u0119pny w: \nhttps://www.polsl.pl/ps_aktualnosci/zmarl-prof-dr-hab-dr-h-c-multi-czeslaw-cempel/\n\nZNANE OSOBY ZWI\u0104ZANE Z INSTYTUTEM GEOLOGII STOSOWANEJ [online] [przegl\u0105dany 18.11.2021]. Dost\u0119pny w: \nhttps://www-arch.polsl.pl/Wydzialy/RG/rg7/Strony/Znane_osoby_IGS.aspx\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Czes\u0142aw_Cempel&oldid=67739\n\u201d\n\nKategorie\n: \nBiogramy\nDoktorzy honoris causa AGH", "metadata": {}}