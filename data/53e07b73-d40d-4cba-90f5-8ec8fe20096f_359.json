{"content": "#  Krajowe -- R\u00f3wno\u015b\u0107 w AGH \n\nURL: https://rownosc.agh.edu.pl/prawo/krajowe\nCrawled: 2025-03-19 21:17:59\n\nPrzejd\u017a do tre\u015bci\n\nPrzejd\u017a do stopki\n\n Krajowe \n\nKonstytucja Rzeczypospolitej Polskiej \n\nKodeks pracy\n\nKodeks karny\n\nKodeks cywilny\n\nUstawa o wdro\u017ceniu niekt\u00f3rych przepis\u00f3w Unii Europejskiej w zakresie r\u00f3wnego traktowania\n\nUstawa o promocji zatrudnienia i instytucjach rynku pracy\n\nArt.\u00a0 32.\u00a0\u00a0[Zasada r\u00f3wno\u015bci; zakaz dyskryminacji]\n\n1.\u00a0Wszyscy s\u0105 wobec prawa r\u00f3wni. Wszyscy maj\u0105 prawo do r\u00f3wnego traktowania przez w\u0142adze publiczne.\n 2.\u00a0 Nikt nie mo\u017ce by\u0107 dyskryminowany w \u017cyciu politycznym, spo\u0142ecznym lub gospodarczym z jakiejkolwiek przyczyny.\n\nArt.\u00a0 33.\u00a0\u00a0[Zasada r\u00f3wno\u015bci kobiet i m\u0119\u017cczyzn]\n\n1. Kobieta i m\u0119\u017cczyzna w Rzeczypospolitej Polskiej maj\u0105 r\u00f3wne prawa w \u017cyciu rodzinnym, politycznym, spo\u0142ecznym i gospodarczym.\n 2.\u00a0Kobieta i m\u0119\u017cczyzna maj\u0105 w szczeg\u00f3lno\u015bci r\u00f3wne prawo do kszta\u0142cenia, zatrudnienia i awans\u00f3w, do jednakowego wynagradzania za prac\u0119 jednakowej warto\u015bci, do zabezpieczenia spo\u0142ecznego oraz do zajmowania stanowisk, pe\u0142nienia funkcji oraz uzyskiwania godno\u015bci publicznych i odznacze\u0144.\n\nArt.\u00a0 11\n2\n.\u00a0\u00a0[Zasada r\u00f3wnego traktowania pracownik\u00f3w]\n\nPracownicy maj\u0105 r\u00f3wne prawa z tytu\u0142u jednakowego wype\u0142niania takich samych obowi\u0105zk\u00f3w; dotyczy to w szczeg\u00f3lno\u015bci r\u00f3wnego traktowania m\u0119\u017cczyzn i kobiet w zatrudnieniu.\n\nArt.\u00a0 11\n3\n.\u00a0\u00a0[Zakaz dyskryminacji]\n\nJakakolwiek dyskryminacja w zatrudnieniu, bezpo\u015brednia lub po\u015brednia, w szczeg\u00f3lno\u015bci ze wzgl\u0119du na p\u0142e\u0107, wiek, niepe\u0142nosprawno\u015b\u0107, ras\u0119, religi\u0119, narodowo\u015b\u0107, przekonania polityczne, przynale\u017cno\u015b\u0107 zwi\u0105zkow\u0105, pochodzenie etniczne, wyznanie, orientacj\u0119 seksualn\u0105, zatrudnienie na czas okre\u015blony lub nieokre\u015blony, zatrudnienie w pe\u0142nym lub w niepe\u0142nym wymiarze czasu pracy - jest niedopuszczalna.\n\nArt.\u00a0 18\n3a\n.\u00a0\u00a0[Zakaz dyskryminacji \u2013 definicje]\n\n\u00a7\u00a0 1.\u00a0\n Pracownicy powinni by\u0107 r\u00f3wno traktowani w zakresie nawi\u0105zania i rozwi\u0105zania stosunku pracy, warunk\u00f3w zatrudnienia, awansowania oraz dost\u0119pu do szkolenia w celu podnoszenia kwalifikacji zawodowych, w szczeg\u00f3lno\u015bci bez wzgl\u0119du na p\u0142e\u0107, wiek, niepe\u0142nosprawno\u015b\u0107, ras\u0119, religi\u0119, narodowo\u015b\u0107, przekonania polityczne, przynale\u017cno\u015b\u0107 zwi\u0105zkow\u0105, pochodzenie etniczne, wyznanie, orientacj\u0119 seksualn\u0105, zatrudnienie na czas okre\u015blony lub nieokre\u015blony, zatrudnienie w pe\u0142nym lub w niepe\u0142nym wymiarze czasu pracy.\n\n\u00a7\u00a0 2.\u00a0\n R\u00f3wne traktowanie w zatrudnieniu oznacza niedyskryminowanie w jakikolwiek spos\u00f3b, bezpo\u015brednio lub po\u015brednio, z przyczyn okre\u015blonych w \u00a7 1.\n\n\u00a7\u00a0 3.\u00a0\n Dyskryminowanie bezpo\u015brednie istnieje wtedy, gdy pracownik z jednej lub z kilku przyczyn okre\u015blonych w \u00a7 1 by\u0142, jest lub m\u00f3g\u0142by by\u0107 traktowany w por\u00f3wnywalnej sytuacji mniej korzystnie ni\u017c inni pracownicy.\n\n\u00a7\u00a0 4.\u00a0\n Dyskryminowanie po\u015brednie istnieje wtedy, gdy na skutek pozornie neutralnego postanowienia, zastosowanego kryterium lub podj\u0119tego dzia\u0142ania wyst\u0119puj\u0105 lub mog\u0142yby wyst\u0105pi\u0107 niekorzystne dysproporcje albo szczeg\u00f3lnie niekorzystna sytuacja w zakresie nawi\u0105zania i rozwi\u0105zania stosunku pracy, warunk\u00f3w zatrudnienia, awansowania oraz dost\u0119pu do szkolenia w celu podnoszenia kwalifikacji zawodowych wobec wszystkich lub znacznej liczby pracownik\u00f3w nale\u017c\u0105cych do grupy wyr\u00f3\u017cnionej ze wzgl\u0119du na jedn\u0105 lub kilka przyczyn okre\u015blonych w \u00a7 1, chyba \u017ce postanowienie, kryterium lub dzia\u0142anie jest obiektywnie uzasadnione ze wzgl\u0119du na zgodny z prawem cel, kt\u00f3ry ma by\u0107 osi\u0105gni\u0119ty, a \u015brodki s\u0142u\u017c\u0105ce osi\u0105gni\u0119ciu tego celu s\u0105 w\u0142a\u015bciwe i konieczne.\n\n\u00a7\u00a0 5.\u00a0\n Przejawem dyskryminowania w rozumieniu \u00a7 2 jest tak\u017ce:\n\n1) dzia\u0142anie polegaj\u0105ce na zach\u0119caniu innej osoby do naruszenia zasady r\u00f3wnego traktowania w zatrudnieniu lub nakazaniu jej naruszenia tej zasady;\n 2) niepo\u017c\u0105dane zachowanie, kt\u00f3rego celem lub skutkiem jest naruszenie godno\u015bci pracownika i stworzenie wobec niego zastraszaj\u0105cej, wrogiej, poni\u017caj\u0105cej, upokarzaj\u0105cej lub uw\u0142aczaj\u0105cej atmosfery (molestowanie).\n\n\u00a7\u00a0 6.\u00a0\n Dyskryminowaniem ze wzgl\u0119du na p\u0142e\u0107 jest tak\u017ce ka\u017cde niepo\u017c\u0105dane zachowanie o charakterze seksualnym lub odnosz\u0105ce si\u0119 do p\u0142ci pracownika, kt\u00f3rego celem lub skutkiem jest naruszenie godno\u015bci pracownika, w szczeg\u00f3lno\u015bci stworzenie wobec niego zastraszaj\u0105cej, wrogiej, poni\u017caj\u0105cej, upokarzaj\u0105cej lub uw\u0142aczaj\u0105cej atmosfery; na zachowanie to mog\u0105 si\u0119 sk\u0142ada\u0107 fizyczne, werbalne lub pozawerbalne elementy (molestowanie seksualne).\n\n\u00a7\u00a0 7.\u00a0\n Podporz\u0105dkowanie si\u0119 przez pracownika molestowaniu lub molestowaniu seksualnemu, a tak\u017ce podj\u0119cie przez niego dzia\u0142a\u0144 przeciwstawiaj\u0105cych si\u0119 molestowaniu lub molestowaniu seksualnemu nie mo\u017ce powodowa\u0107 jakichkolwiek negatywnych konsekwencji wobec pracownika.\n\nArt.\u00a0 18\n3b\n.\u00a0\u00a0[Katalog narusze\u0144 zasady r\u00f3wnego traktowania]\n\n\u00a7\u00a0 1.\u00a0\n Za naruszenie zasady r\u00f3wnego traktowania w zatrudnieniu, z zastrze\u017ceniem \u00a7 2-4, uwa\u017ca si\u0119 r\u00f3\u017cnicowanie przez pracodawc\u0119 sytuacji pracownika z jednej lub kilku przyczyn okre\u015blonych w art. 18\n3a\n \u00a7 1, kt\u00f3rego skutkiem jest w szczeg\u00f3lno\u015bci:\n\n1) odmowa nawi\u0105zania lub rozwi\u0105zanie stosunku pracy,\n 2) niekorzystne ukszta\u0142towanie wynagrodzenia za prac\u0119 lub innych warunk\u00f3w zatrudnienia albo pomini\u0119cie przy awansowaniu lub przyznawaniu innych \u015bwiadcze\u0144 zwi\u0105zanych z prac\u0105,\n 3) pomini\u0119cie przy typowaniu do udzia\u0142u w szkoleniach podnosz\u0105cych kwalifikacje zawodowe\n - chyba \u017ce pracodawca udowodni, \u017ce kierowa\u0142 si\u0119 obiektywnymi powodami.\n\n\u00a7\u00a0 2.\u00a0\n Zasady r\u00f3wnego traktowania w zatrudnieniu nie naruszaj\u0105 dzia\u0142ania, proporcjonalne do osi\u0105gni\u0119cia zgodnego z prawem celu r\u00f3\u017cnicowania sytuacji pracownika, polegaj\u0105ce na:\n\n1) niezatrudnianiu pracownika z jednej lub kilku przyczyn okre\u015blonych w art. 18\n3a\n \u00a7 1, je\u017celi rodzaj pracy lub warunki jej wykonywania powoduj\u0105, \u017ce przyczyna lub przyczyny wymienione w tym przepisie s\u0105 rzeczywistym i decyduj\u0105cym wymaganiem zawodowym stawianym pracownikowi;\n 2) wypowiedzeniu pracownikowi warunk\u00f3w zatrudnienia w zakresie wymiaru czasu pracy, je\u017celi jest to uzasadnione przyczynami niedotycz\u0105cymi pracownik\u00f3w bez powo\u0142ywania si\u0119 na inn\u0105 przyczyn\u0119 lub inne przyczyny wymienione w art. 18\n3a\n \u00a7 1;\n 3) stosowaniu \u015brodk\u00f3w, kt\u00f3re r\u00f3\u017cnicuj\u0105 sytuacj\u0119 prawn\u0105 pracownika, ze wzgl\u0119du na ochron\u0119 rodzicielstwa lub niepe\u0142nosprawno\u015b\u0107;\n 4) stosowaniu kryterium sta\u017cu pracy przy ustalaniu warunk\u00f3w zatrudniania i zwalniania pracownik\u00f3w, zasad wynagradzania i awansowania oraz dost\u0119pu do szkolenia w celu podnoszenia kwalifikacji zawodowych, co uzasadnia odmienne traktowanie pracownik\u00f3w ze wzgl\u0119du na wiek.\n\n\u00a7\u00a0 3.\u00a0\n Nie stanowi\u0105 naruszenia zasady r\u00f3wnego traktowania w zatrudnieniu dzia\u0142ania podejmowane przez okre\u015blony czas, zmierzaj\u0105ce do wyr\u00f3wnywania szans wszystkich lub znacznej liczby pracownik\u00f3w wyr\u00f3\u017cnionych z jednej lub kilku przyczyn okre\u015blonych w art. 18\n3a\n \u00a7 1, przez zmniejszenie na korzy\u015b\u0107 takich pracownik\u00f3w faktycznych nier\u00f3wno\u015bci, w zakresie okre\u015blonym w tym przepisie.\n\n\u00a7\u00a0 4.\u00a0\n Nie stanowi naruszenia zasady r\u00f3wnego traktowania ograniczanie przez ko\u015bcio\u0142y i inne zwi\u0105zki wyznaniowe, a tak\u017ce organizacje, kt\u00f3rych etyka opiera si\u0119 na religii, wyznaniu lub \u015bwiatopogl\u0105dzie, dost\u0119pu do zatrudnienia, ze wzgl\u0119du na religi\u0119, wyznanie lub \u015bwiatopogl\u0105d je\u017celi rodzaj lub charakter wykonywania dzia\u0142alno\u015bci przez ko\u015bcio\u0142y i inne zwi\u0105zki wyznaniowe, a tak\u017ce organizacje powoduje, \u017ce religia, wyznanie lub \u015bwiatopogl\u0105d s\u0105 rzeczywistym i decyduj\u0105cym wymaganiem zawodowym stawianym pracownikowi, proporcjonalnym do osi\u0105gni\u0119cia zgodnego z prawem celu zr\u00f3\u017cnicowania sytuacji tej osoby; dotyczy to r\u00f3wnie\u017c wymagania od zatrudnionych dzia\u0142ania w dobrej wierze i lojalno\u015bci wobec etyki ko\u015bcio\u0142a, innego zwi\u0105zku wyznaniowego oraz organizacji, kt\u00f3rych etyka opiera si\u0119 na religii, wyznaniu lub \u015bwiatopogl\u0105dzie.\n\nArt.\u00a0 18\n3c\n.\u00a0\u00a0[Prawo do jednakowego wynagrodzenia]\n\n\u00a7\u00a0 1.\u00a0\n Pracownicy maj\u0105 prawo do jednakowego wynagrodzenia za jednakow\u0105 prac\u0119 lub za prac\u0119 o jednakowej warto\u015bci.\n\n\u00a7\u00a0 2.\u00a0\n Wynagrodzenie, o kt\u00f3rym mowa w \u00a7 1, obejmuje wszystkie sk\u0142adniki wynagrodzenia, bez wzgl\u0119du na ich nazw\u0119 i charakter, a tak\u017ce inne \u015bwiadczenia zwi\u0105zane z prac\u0105, przyznawane pracownikom w formie pieni\u0119\u017cnej lub w innej formie ni\u017c pieni\u0119\u017cna.\n\n\u00a7\u00a0 3.\u00a0\n Pracami o jednakowej warto\u015bci s\u0105 prace, kt\u00f3rych wykonywanie wymaga od pracownik\u00f3w por\u00f3wnywalnych kwalifikacji zawodowych, potwierdzonych dokumentami przewidzianymi w odr\u0119bnych przepisach lub praktyk\u0105 i do\u015bwiadczeniem zawodowym, a tak\u017ce por\u00f3wnywalnej odpowiedzialno\u015bci i wysi\u0142ku.\n\nArt.\u00a0 18\n3d\n.\u00a0\u00a0[Naruszenie zasady r\u00f3wnego traktowania \u2013 prawo do odszkodowania]\n\nOsoba, wobec kt\u00f3rej pracodawca naruszy\u0142 zasad\u0119 r\u00f3wnego traktowania w zatrudnieniu, ma prawo do odszkodowania w wysoko\u015bci nie ni\u017cszej ni\u017c minimalne wynagrodzenie za prac\u0119, ustalane na podstawie odr\u0119bnych przepis\u00f3w.\n\nArt.\u00a0 18\n3e\n.\u00a0\u00a0[Ochrona pracownika]\n\n\u00a7\u00a0 1.\u00a0\n Skorzystanie przez pracownika z uprawnie\u0144 przys\u0142uguj\u0105cych z tytu\u0142u naruszenia przepis\u00f3w prawa pracy, w tym zasady r\u00f3wnego traktowania w zatrudnieniu, nie mo\u017ce by\u0107 podstaw\u0105 jakiegokolwiek niekorzystnego traktowania pracownika, a tak\u017ce nie mo\u017ce powodowa\u0107 jakichkolwiek negatywnych konsekwencji dla pracownika, zw\u0142aszcza nie mo\u017ce stanowi\u0107 przyczyny uzasadniaj\u0105cej wypowiedzenie stosunku pracy lub jego rozwi\u0105zanie bez wypowiedzenia przez pracodawc\u0119.\n\n\u00a7\u00a0 2.\u00a0\n Przepis \u00a7 1 stosuje si\u0119 odpowiednio do pracownika, kt\u00f3ry udzieli\u0142 w jakiejkolwiek formie wsparcia pracownikowi korzystaj\u0105cemu z uprawnie\u0144 przys\u0142uguj\u0105cych z tytu\u0142u naruszenia przepis\u00f3w prawa pracy, w tym zasady r\u00f3wnego traktowania w zatrudnieniu.\n\n\u00a7\u00a0 3.\u00a0\n Pracownik, o kt\u00f3rym mowa w \u00a7 1 i 2, kt\u00f3rego prawa zosta\u0142y naruszone przez pracodawc\u0119, ma prawo do odszkodowania w wysoko\u015bci nie ni\u017cszej ni\u017c minimalne wynagrodzenie za prac\u0119, ustalane na podstawie odr\u0119bnych przepis\u00f3w.\n\nArt.\u00a0 94.\u00a0\u00a0[Podstawowe obowi\u0105zki pracodawcy]\n\nPracodawca jest obowi\u0105zany w szczeg\u00f3lno\u015bci:\n\n1) zaznajamia\u0107 pracownik\u00f3w podejmuj\u0105cych prac\u0119 z zakresem ich obowi\u0105zk\u00f3w, sposobem wykonywania pracy na wyznaczonych stanowiskach oraz ich podstawowymi uprawnieniami;\n 1a)\u00a0informowa\u0107 pracownik\u00f3w o warunkach ich zatrudnienia, o kt\u00f3rych mowa w art. 29 \u00a7 3, 3\n2\n i3\n3\n lub w art. 29\n1 \n\u00a7 2 i 4;\n 2) organizowa\u0107 prac\u0119 w spos\u00f3b zapewniaj\u0105cy pe\u0142ne wykorzystanie czasu pracy, jak r\u00f3wnie\u017c osi\u0105ganie przez pracownik\u00f3w, przy wykorzystaniu ich uzdolnie\u0144 i kwalifikacji, wysokiej wydajno\u015bci i nale\u017cytej jako\u015bci pracy;\n 2a) organizowa\u0107 prac\u0119 w spos\u00f3b zapewniaj\u0105cy zmniejszenie uci\u0105\u017cliwo\u015bci pracy, zw\u0142aszcza pracy monotonnej i pracy w ustalonym z g\u00f3ry tempie;\n 2b) przeciwdzia\u0142a\u0107 dyskryminacji w zatrudnieniu, w szczeg\u00f3lno\u015bci ze wzgl\u0119du na p\u0142e\u0107, wiek, niepe\u0142nosprawno\u015b\u0107, ras\u0119, religi\u0119, narodowo\u015b\u0107, przekonania polityczne, przynale\u017cno\u015b\u0107 zwi\u0105zkow\u0105, pochodzenie etniczne, wyznanie, orientacj\u0119 seksualn\u0105, a tak\u017ce ze wzgl\u0119du na zatrudnienie na czas okre\u015blony lub nieokre\u015blony albo w pe\u0142nym lub w niepe\u0142nym wymiarze czasu pracy;\n 3) (uchylony)\n 4) zapewnia\u0107 bezpieczne i higieniczne warunki pracy oraz prowadzi\u0107 systematyczne szkolenie pracownik\u00f3w w zakresie bezpiecze\u0144stwa i higieny pracy;\n 5) terminowo i prawid\u0142owo wyp\u0142aca\u0107 wynagrodzenie;\n 6) u\u0142atwia\u0107 pracownikom podnoszenie kwalifikacji zawodowych;\n 7) stwarza\u0107 pracownikom podejmuj\u0105cym zatrudnienie po uko\u0144czeniu szko\u0142y prowadz\u0105cej kszta\u0142cenie zawodowe lub szko\u0142y wy\u017cszej warunki sprzyjaj\u0105ce przystosowaniu si\u0119 do nale\u017cytego wykonywania pracy;\n 8) zaspokaja\u0107 w miar\u0119 posiadanych \u015brodk\u00f3w socjalne potrzeby pracownik\u00f3w;\n 9) stosowa\u0107 obiektywne i sprawiedliwe kryteria oceny pracownik\u00f3w oraz wynik\u00f3w ich pracy;\n 9a) prowadzi\u0107 i przechowywa\u0107 w postaci papierowej lub elektronicznej dokumentacj\u0119 w sprawach zwi\u0105zanych ze stosunkiem pracy oraz akta osobowe pracownik\u00f3w (dokumentacja pracownicza);\n 9b) przechowywa\u0107 dokumentacj\u0119 pracownicz\u0105 w spos\u00f3b gwarantuj\u0105cy zachowanie jej poufno\u015bci, integralno\u015bci, kompletno\u015bci oraz dost\u0119pno\u015bci, w warunkach niegro\u017c\u0105cych uszkodzeniem lub zniszczeniem przez okres zatrudnienia, a tak\u017ce przez okres 10 lat, licz\u0105c od ko\u0144ca roku kalendarzowego, w kt\u00f3rym stosunek pracy uleg\u0142 rozwi\u0105zaniu lub wygas\u0142, chyba \u017ce odr\u0119bne przepisy przewiduj\u0105 d\u0142u\u017cszy okres przechowywania dokumentacji pracowniczej;\n 10) wp\u0142ywa\u0107 na kszta\u0142towanie w zak\u0142adzie pracy zasad wsp\u00f3\u0142\u017cycia spo\u0142ecznego.\n\nArt.\u00a0 94\n1\n.\u00a0\u00a0[Informacja o przepisach dotycz\u0105cych r\u00f3wnego traktowania]\n\nPracodawca udost\u0119pnia pracownikom tekst przepis\u00f3w dotycz\u0105cych r\u00f3wnego traktowania w zatrudnieniu w formie pisemnej informacji rozpowszechnionej na terenie zak\u0142adu pracy lub zapewnia pracownikom dost\u0119p do tych przepis\u00f3w w inny spos\u00f3b przyj\u0119ty u danego pracodawcy.\n\nArt.\u00a0 94\n3\n.\u00a0\u00a0[Mobbing]\n\n\u00a7\u00a0 1.\u00a0\n Pracodawca jest obowi\u0105zany przeciwdzia\u0142a\u0107 mobbingowi.\n\n\u00a7\u00a0 2.\u00a0\n Mobbing oznacza dzia\u0142ania lub zachowania dotycz\u0105ce pracownika lub skierowane przeciwko pracownikowi, polegaj\u0105ce na uporczywym i d\u0142ugotrwa\u0142ym n\u0119kaniu lub zastraszaniu pracownika, wywo\u0142uj\u0105ce u niego zani\u017con\u0105 ocen\u0119 przydatno\u015bci zawodowej, powoduj\u0105ce lub maj\u0105ce na celu poni\u017cenie lub o\u015bmieszenie pracownika, izolowanie go lub wyeliminowanie z zespo\u0142u wsp\u00f3\u0142pracownik\u00f3w.\n\n\u00a7\u00a0 3.\u00a0\n Pracownik, u kt\u00f3rego mobbing wywo\u0142a\u0142 rozstr\u00f3j zdrowia, mo\u017ce dochodzi\u0107 od pracodawcy odpowiedniej sumy tytu\u0142em zado\u015b\u0107uczynienia pieni\u0119\u017cnego za doznan\u0105 krzywd\u0119.\n\n\u00a7\u00a0 4.\u00a0\n Pracownik, kt\u00f3ry dozna\u0142 mobbingu lub wskutek mobbingu rozwi\u0105za\u0142 umow\u0119 o prac\u0119, ma prawo dochodzi\u0107 od pracodawcy odszkodowania w wysoko\u015bci nie ni\u017cszej ni\u017c minimalne wynagrodzenie za prac\u0119, ustalane na podstawie odr\u0119bnych przepis\u00f3w.\n\n\u00a7\u00a0 5.\u00a0\n O\u015bwiadczenie pracownika o rozwi\u0105zaniu umowy o prac\u0119 powinno nast\u0105pi\u0107 na pi\u015bmie z podaniem przyczyny, o kt\u00f3rej mowa w \u00a7 2, uzasadniaj\u0105cej rozwi\u0105zanie umowy.\n\nArt.\u00a0 119.\u00a0\u00a0[Dyskryminacja]\n\n\u00a7\u00a0 1.\u00a0\n Kto stosuje przemoc lub gro\u017ab\u0119 bezprawn\u0105 wobec grupy os\u00f3b lub poszczeg\u00f3lnej osoby z powodu jej przynale\u017cno\u015bci narodowej, etnicznej, rasowej, politycznej, wyznaniowej lub z powodu jej bezwyznaniowo\u015bci, podlega karze pozbawienia wolno\u015bci od 3 miesi\u0119cy do lat 5.\n\nArt.\u00a0 190.\u00a0\u00a0[Gro\u017aba karalna]\n\n\u00a7\u00a0 1.\u00a0\n Kto grozi innej osobie pope\u0142nieniem przest\u0119pstwa na jej szkod\u0119 lub szkod\u0119 osoby najbli\u017cszej, je\u017celi gro\u017aba wzbudza w zagro\u017conym uzasadnion\u0105 obaw\u0119, \u017ce b\u0119dzie spe\u0142niona, podlega grzywnie, karze ograniczenia wolno\u015bci albo pozbawienia wolno\u015bci do lat 2.\n\nArt.\u00a0 190a.\u00a0\u00a0[Uporczywe n\u0119kanie]\n\n\u00a7\u00a0 1.\u00a0\n Kto przez uporczywe n\u0119kanie innej osoby lub osoby jej najbli\u017cszej wzbudza u niej uzasadnione okoliczno\u015bciami poczucie zagro\u017cenia, poni\u017cenia lub udr\u0119czenia lub istotnie narusza jej prywatno\u015b\u0107, podlega karze pozbawienia wolno\u015bci od 6 miesi\u0119cy do lat 8.\n\nArt.\u00a0 194.\u00a0\u00a0[Dyskryminacja wyznaniowa]\n\nKto ogranicza cz\u0142owieka w przys\u0142uguj\u0105cych mu prawach ze wzgl\u0119du na jego przynale\u017cno\u015b\u0107 wyznaniow\u0105 albo bezwyznaniowo\u015b\u0107, podlega grzywnie, karze ograniczenia wolno\u015bci albo pozbawienia wolno\u015bci do lat 2.\n\nArt.\u00a0 196.\u00a0\u00a0[Obraza uczu\u0107 religijnych]\n\nKto obra\u017ca uczucia religijne innych os\u00f3b, zniewa\u017caj\u0105c publicznie przedmiot czci religijnej lub miejsce przeznaczone do publicznego wykonywania obrz\u0119d\u00f3w religijnych, podlega grzywnie, karze ograniczenia wolno\u015bci albo pozbawienia wolno\u015bci do lat 2.\n\nArt.\u00a0 197.\u00a0\u00a0[Zgwa\u0142cenie i wymuszenie czynno\u015bci seksualnej]\n\n\u00a7\u00a0 1.\u00a0\n Kto przemoc\u0105, gro\u017ab\u0105 bezprawn\u0105 lub podst\u0119pem doprowadza inn\u0105 osob\u0119 do obcowania p\u0142ciowego, podlega karze pozbawienia wolno\u015bci od lat 2 do 12.\n\n\u00a7\u00a0 2.\u00a0\n Je\u017celi sprawca, w spos\u00f3b okre\u015blony w \u00a7 1, doprowadza inn\u0105 osob\u0119 do poddania si\u0119 innej czynno\u015bci seksualnej albo wykonania takiej czynno\u015bci, podlega karze pozbawienia wolno\u015bci od 6 miesi\u0119cy do lat 8.\n\n\u00a7\u00a0 3.\u00a0\n Je\u017celi sprawca dopuszcza si\u0119 zgwa\u0142cenia:\n\n1) wsp\u00f3lnie z inn\u0105 osob\u0105,\n 2) wobec ma\u0142oletniego poni\u017cej lat 15,\n 3) wobec wst\u0119pnego, zst\u0119pnego, przysposobionego, przysposabiaj\u0105cego, brata lub siostry,\n\npodlega karze pozbawienia wolno\u015bci na czas nie kr\u00f3tszy od lat 3.\n\n\u00a7\u00a0 4.\u00a0\n Je\u017celi sprawca czynu okre\u015blonego w \u00a7 1-3 dzia\u0142a ze szczeg\u00f3lnym okrucie\u0144stwem, podlega karze pozbawienia wolno\u015bci na czas nie kr\u00f3tszy od lat 5.\n\nArt.\u00a0 198.\u00a0\u00a0[Seksualne wykorzystanie niepoczytalno\u015bci lub bezradno\u015bci]\n\nKto, wykorzystuj\u0105c bezradno\u015b\u0107 innej osoby lub wynikaj\u0105cy z upo\u015bledzenia umys\u0142owego lub choroby psychicznej brak zdolno\u015bci tej osoby do rozpoznania znaczenia czynu lub pokierowania swoim post\u0119powaniem, doprowadza j\u0105 do obcowania p\u0142ciowego lub do poddania si\u0119 innej czynno\u015bci seksualnej albo do wykonania takiej czynno\u015bci, podlega karze pozbawienia wolno\u015bci od 6 miesi\u0119cy do lat 8.\n\nArt.\u00a0 199.\u00a0\u00a0[Seksualne wykorzystanie stosunku zale\u017cno\u015bci lub krytycznego po\u0142o\u017cenia]\n\n\u00a7\u00a0 1.\u00a0\n Kto, przez nadu\u017cycie stosunku zale\u017cno\u015bci lub wykorzystanie krytycznego po\u0142o\u017cenia, doprowadza inn\u0105 osob\u0119 do obcowania p\u0142ciowego lub do poddania si\u0119 innej czynno\u015bci seksualnej albo do wykonania takiej czynno\u015bci, podlega karze pozbawienia wolno\u015bci do lat 3.\n\nArt.\u00a0 256.\u00a0\u00a0[Propagowanie nazizmu, komunizmu, faszyzmu lub innego ustroju totalitarnego]\n\n\u00a7\u00a0 1.\u00a0\n Kto publicznie propaguje faszystowski lub inny totalitarny ustr\u00f3j pa\u0144stwa lub nawo\u0142uje do nienawi\u015bci na tle r\u00f3\u017cnic narodowo\u015bciowych, etnicznych, rasowych, wyznaniowych albo ze wzgl\u0119du na bezwyznaniowo\u015b\u0107, podlega grzywnie, karze ograniczenia wolno\u015bci albo pozbawienia wolno\u015bci do lat 2.\n\n\u00a7\u00a0 2.\u00a0\u00a0\n Tej samej karze podlega, kto w celu rozpowszechniania produkuje, utrwala lub sprowadza, nabywa, przechowuje, posiada, prezentuje, przewozi lub przesy\u0142a druk, nagranie lub inny przedmiot, zawieraj\u0105ce tre\u015b\u0107 okre\u015blon\u0105 w \u00a7 1 albo b\u0119d\u0105ce no\u015bnikiem symboliki faszystowskiej, komunistycznej lub innej totalitarnej.\n\n\u00a7\u00a0 3.\u00a0\n Nie pope\u0142nia przest\u0119pstwa sprawca czynu zabronionego okre\u015blonego w \u00a7 2, je\u017celi dopu\u015bci\u0142 si\u0119 tego czynu w ramach dzia\u0142alno\u015bci artystycznej, edukacyjnej, kolekcjonerskiej lub naukowej.\n\n\u00a7\u00a0 4.\u00a0\n W razie skazania za przest\u0119pstwo okre\u015blone w \u00a7 2 s\u0105d orzeka przepadek przedmiot\u00f3w, o kt\u00f3rych mowa w \u00a7 2, chocia\u017cby nie stanowi\u0142y w\u0142asno\u015bci sprawcy.\n\nArt.\u00a0 257.\u00a0\u00a0[Napa\u015b\u0107 z powodu ksenofobii, rasizmu lub nietolerancji religijnej]\n\nKto publicznie zniewa\u017ca grup\u0119 ludno\u015bci albo poszczeg\u00f3ln\u0105 osob\u0119 z powodu jej przynale\u017cno\u015bci narodowej, etnicznej, rasowej, wyznaniowej albo z powodu jej bezwyznaniowo\u015bci lub z takich powod\u00f3w narusza nietykalno\u015b\u0107 cielesn\u0105 innej osoby, podlega karze pozbawienia wolno\u015bci do lat 3.\n\nArt.\u00a0 23.\u00a0\u00a0[Dobra osobiste cz\u0142owieka]\n\nDobra osobiste cz\u0142owieka, jak w szczeg\u00f3lno\u015bci zdrowie, wolno\u015b\u0107, cze\u015b\u0107, swoboda sumienia, nazwisko lub pseudonim, wizerunek, tajemnica korespondencji, nietykalno\u015b\u0107 mieszkania, tw\u00f3rczo\u015b\u0107 naukowa, artystyczna, wynalazcza i racjonalizatorska, pozostaj\u0105 pod ochron\u0105 prawa cywilnego niezale\u017cnie od ochrony przewidzianej w innych przepisach.\n\nArt.\u00a0 24.\u00a0\u00a0[Ochrona d\u00f3br osobistych]\n\n\u00a7\u00a0 1.\u00a0\n Ten, czyje dobro osobiste zostaje zagro\u017cone cudzym dzia\u0142aniem, mo\u017ce \u017c\u0105da\u0107 zaniechania tego dzia\u0142ania, chyba \u017ce nie jest ono bezprawne. W razie dokonanego naruszenia mo\u017ce on tak\u017ce \u017c\u0105da\u0107, a\u017ceby osoba, kt\u00f3ra dopu\u015bci\u0142a si\u0119 naruszenia, dope\u0142ni\u0142a czynno\u015bci potrzebnych do usuni\u0119cia jego skutk\u00f3w, w szczeg\u00f3lno\u015bci a\u017ceby z\u0142o\u017cy\u0142a o\u015bwiadczenie odpowiedniej tre\u015bci i w odpowiedniej formie. Na zasadach przewidzianych w kodeksie mo\u017ce on r\u00f3wnie\u017c \u017c\u0105da\u0107 zado\u015b\u0107uczynienia pieni\u0119\u017cnego lub zap\u0142aty odpowiedniej sumy pieni\u0119\u017cnej na wskazany cel spo\u0142eczny.\n\n\u00a7\u00a0 2.\u00a0\n Je\u017celi wskutek naruszenia dobra osobistego zosta\u0142a wyrz\u0105dzona szkoda maj\u0105tkowa, poszkodowany mo\u017ce \u017c\u0105da\u0107 jej naprawienia na zasadach og\u00f3lnych.\n\n\u00a7\u00a0 3.\u00a0\n Przepisy powy\u017csze nie uchybiaj\u0105 uprawnieniom przewidzianym w innych przepisach, w szczeg\u00f3lno\u015bci w prawie autorskim oraz w prawie wynalazczym.\n\nArt.\u00a0 415.\u00a0\u00a0[Odpowiedzialno\u015b\u0107 na zasadzie winy ex delicto]\n\nKto z winy swej wyrz\u0105dzi\u0142 drugiemu szkod\u0119, obowi\u0105zany jest do jej naprawienia.\n\nArt.\u00a0 444.\u00a0\u00a0[Szkoda na osobie]\n\n\u00a7\u00a0 1.\u00a0\n W razie uszkodzenia cia\u0142a lub wywo\u0142ania rozstroju zdrowia naprawienie szkody obejmuje wszelkie wynik\u0142e z tego powodu koszty. Na \u017c\u0105danie poszkodowanego zobowi\u0105zany do naprawienia szkody powinien wy\u0142o\u017cy\u0107 z g\u00f3ry sum\u0119 potrzebn\u0105 na koszty leczenia, a je\u017celi poszkodowany sta\u0142 si\u0119 inwalid\u0105, tak\u017ce sum\u0119 potrzebn\u0105 na koszty przygotowania do innego zawodu.\n\n\u00a7\u00a0 2.\u00a0\n Je\u017celi poszkodowany utraci\u0142 ca\u0142kowicie lub cz\u0119\u015bciowo zdolno\u015b\u0107 do pracy zarobkowej albo je\u017celi zwi\u0119kszy\u0142y si\u0119 jego potrzeby lub zmniejszy\u0142y widoki powodzenia na przysz\u0142o\u015b\u0107, mo\u017ce on \u017c\u0105da\u0107 od zobowi\u0105zanego do naprawienia szkody odpowiedniej renty.\n\n\u00a7\u00a0 3.\u00a0\n Je\u017celi w chwili wydania wyroku szkody nie da si\u0119 dok\u0142adnie ustali\u0107, poszkodowanemu mo\u017ce by\u0107 przyznana renta tymczasowa.\n\nArt.\u00a0 445.\u00a0\u00a0[Zado\u015b\u0107uczynienie]\n\n\u00a7\u00a0 1.\u00a0\n W wypadkach przewidzianych w artykule poprzedzaj\u0105cym s\u0105d mo\u017ce przyzna\u0107 poszkodowanemu odpowiedni\u0105 sum\u0119 tytu\u0142em zado\u015b\u0107uczynienia pieni\u0119\u017cnego za doznan\u0105 krzywd\u0119.\n\n\u00a7\u00a0 2.\u00a0\n Przepis powy\u017cszy stosuje si\u0119 r\u00f3wnie\u017c w wypadku pozbawienia wolno\u015bci oraz w wypadku sk\u0142onienia za pomoc\u0105 podst\u0119pu, gwa\u0142tu lub nadu\u017cycia stosunku zale\u017cno\u015bci do poddania si\u0119 czynowi nierz\u0105dnemu.\n\nArt.\u00a0 448.\u00a0\u00a0[Zado\u015b\u0107uczynienie za naruszenie dobra osobistego]\n\nW razie naruszenia dobra osobistego s\u0105d mo\u017ce przyzna\u0107 temu, czyje dobro osobiste zosta\u0142o naruszone, odpowiedni\u0105 sum\u0119 tytu\u0142em zado\u015b\u0107uczynienia pieni\u0119\u017cnego za doznan\u0105 krzywd\u0119 lub na jego \u017c\u0105danie zas\u0105dzi\u0107 odpowiedni\u0105 sum\u0119 pieni\u0119\u017cn\u0105 na wskazany przez niego cel spo\u0142eczny, niezale\u017cnie od innych \u015brodk\u00f3w potrzebnych do usuni\u0119cia skutk\u00f3w naruszenia. Przepis art. 445 \u00a7 3 stosuje si\u0119.\n\nArt.\u00a0 1.\u00a0\u00a0[Przedmiot ustawy]\n\n1.\u00a0Ustawa okre\u015bla obszary i sposoby przeciwdzia\u0142ania naruszeniom zasady r\u00f3wnego traktowania ze wzgl\u0119du na p\u0142e\u0107, ras\u0119, pochodzenie etniczne, narodowo\u015b\u0107, religi\u0119, wyznanie, \u015bwiatopogl\u0105d, niepe\u0142nosprawno\u015b\u0107, wiek lub orientacj\u0119 seksualn\u0105 oraz organy w\u0142a\u015bciwe w tym zakresie.\n\nArt.\u00a0 3.\u00a0\u00a0[Definicje ustawowe]\n\nIlekro\u0107 w ustawie jest mowa o:\n\n1) dyskryminacji bezpo\u015bredniej - rozumie si\u0119 przez to sytuacj\u0119, w kt\u00f3rej osoba fizyczna ze wzgl\u0119du na p\u0142e\u0107, ras\u0119, pochodzenie etniczne, narodowo\u015b\u0107, religi\u0119, wyznanie, \u015bwiatopogl\u0105d, niepe\u0142nosprawno\u015b\u0107, wiek lub orientacj\u0119 seksualn\u0105 jest traktowana mniej korzystnie ni\u017c jest, by\u0142a lub by\u0142aby traktowana inna osoba w por\u00f3wnywalnej sytuacji;\n\n 2) dyskryminacji po\u015bredniej - rozumie si\u0119 przez to sytuacj\u0119, w kt\u00f3rej dla osoby fizycznej ze wzgl\u0119du na p\u0142e\u0107, ras\u0119, pochodzenie etniczne, narodowo\u015b\u0107, religi\u0119, wyznanie, \u015bwiatopogl\u0105d, niepe\u0142nosprawno\u015b\u0107, wiek lub orientacj\u0119 seksualn\u0105 na skutek pozornie neutralnego postanowienia, zastosowanego kryterium lub podj\u0119tego dzia\u0142ania wyst\u0119puj\u0105 lub mog\u0142yby wyst\u0105pi\u0107 niekorzystne dysproporcje lub szczeg\u00f3lnie niekorzystna dla niej sytuacja, chyba \u017ce postanowienie, kryterium lub dzia\u0142anie jest obiektywnie uzasadnione ze wzgl\u0119du na zgodny z prawem cel, kt\u00f3ry ma by\u0107 osi\u0105gni\u0119ty, a \u015brodki s\u0142u\u017c\u0105ce osi\u0105gni\u0119ciu tego celu s\u0105 w\u0142a\u015bciwe i konieczne;\n\n 3) molestowaniu - rozumie si\u0119 przez to ka\u017cde niepo\u017c\u0105dane zachowanie, kt\u00f3rego celem lub skutkiem jest naruszenie godno\u015bci osoby fizycznej i stworzenie wobec niej zastraszaj\u0105cej, wrogiej, poni\u017caj\u0105cej, upokarzaj\u0105cej lub uw\u0142aczaj\u0105cej atmosfery;\n\n 4) molestowaniu seksualnym - rozumie si\u0119 przez to ka\u017cde niepo\u017c\u0105dane zachowanie o charakterze seksualnym wobec osoby fizycznej lub odnosz\u0105ce si\u0119 do p\u0142ci, kt\u00f3rego celem lub skutkiem jest naruszenie godno\u015bci tej osoby, w szczeg\u00f3lno\u015bci przez stworzenie wobec niej zastraszaj\u0105cej, wrogiej, poni\u017caj\u0105cej, upokarzaj\u0105cej lub uw\u0142aczaj\u0105cej atmosfery; na zachowanie to mog\u0105 si\u0119 sk\u0142ada\u0107 fizyczne, werbalne lub pozawerbalne elementy;\n\n 5) nier\u00f3wnym traktowaniu - rozumie si\u0119 przez to traktowanie os\u00f3b fizycznych w spos\u00f3b b\u0119d\u0105cy jednym lub kilkoma z nast\u0119puj\u0105cych zachowa\u0144: dyskryminacj\u0105 bezpo\u015bredni\u0105, dyskryminacj\u0105 po\u015bredni\u0105, molestowaniem, molestowaniem seksualnym, a tak\u017ce mniej korzystnym traktowaniem osoby fizycznej wynikaj\u0105cym z odrzucenia molestowania lub molestowania seksualnego lub podporz\u0105dkowania si\u0119 molestowaniu lub molestowaniu seksualnemu, oraz zach\u0119canie do takich zachowa\u0144 i nakazywanie tych zachowa\u0144;\n\n 6) zasadzie r\u00f3wnego traktowania - rozumie si\u0119 przez to brak jakichkolwiek zachowa\u0144 stanowi\u0105cych nier\u00f3wne traktowanie;\n\nArt.\u00a0 7.\u00a0\u00a0[Zakaz nier\u00f3wnego traktowania w zakresie opieki zdrowotnej i o\u015bwiaty]\n\nZakazuje si\u0119 nier\u00f3wnego traktowania os\u00f3b fizycznych ze wzgl\u0119du na ras\u0119, pochodzenie etniczne lub narodowo\u015b\u0107 w zakresie opieki zdrowotnej oraz o\u015bwiaty i szkolnictwa wy\u017cszego.\n\nArt.\u00a0 8.\u00a0\u00a0[Zakaz nier\u00f3wnego traktowania w innych zakresach]\n\n1.\u00a0 Zakazuje si\u0119 nier\u00f3wnego traktowania os\u00f3b fizycznych ze wzgl\u0119du na p\u0142e\u0107, ras\u0119, pochodzenie etniczne, narodowo\u015b\u0107, religi\u0119, wyznanie, \u015bwiatopogl\u0105d, niepe\u0142nosprawno\u015b\u0107, wiek lub orientacj\u0119 seksualn\u0105 w zakresie:\n\n1) podejmowania kszta\u0142cenia zawodowego, w tym dokszta\u0142cania, doskonalenia, przekwalifikowania zawodowego oraz praktyk zawodowych;\n 2) warunk\u00f3w podejmowania i wykonywania dzia\u0142alno\u015bci gospodarczej lub zawodowej, w tym\n w szczeg\u00f3lno\u015bci w ramach stosunku pracy albo pracy na podstawie umowy cywilnoprawnej;\n 3) przyst\u0119powania i dzia\u0142ania w zwi\u0105zkach zawodowych, organizacjach pracodawc\u00f3w oraz samorz\u0105dach zawodowych, a tak\u017ce korzystania z uprawnie\u0144 przys\u0142uguj\u0105cych cz\u0142onkom tych organizacji;\n 4) dost\u0119pu i warunk\u00f3w korzystania z instrument\u00f3w rynku pracy i us\u0142ug rynku pracy okre\u015blonych\n w ustawie z dnia 20 kwietnia 2004 r. o promocji zatrudnienia i instytucjach rynku pracy oferowanych przez instytucje rynku pracy oraz instrument\u00f3w rynku pracy i us\u0142ug rynku pracy oferowanych przez inne podmioty dzia\u0142aj\u0105ce na rzecz zatrudnienia, rozwoju zasob\u00f3w ludzkich i przeciwdzia\u0142ania bezrobociu.\n\nArt.\u00a0 2a.\u00a0\u00a0[Zasada r\u00f3wnego traktowania]\n\nPrzepisy ustawy chroni\u0105 przestrzeganie zasady r\u00f3wnego traktowania w dost\u0119pie i korzystaniu z us\u0142ug rynku pracy oraz instrument\u00f3w rynku pracy bez wzgl\u0119du na p\u0142e\u0107, ras\u0119, pochodzenie etniczne, narodowo\u015b\u0107, religi\u0119, wyznanie, \u015bwiatopogl\u0105d, niepe\u0142nosprawno\u015b\u0107, wiek lub orientacj\u0119 seksualn\u0105.\n\nArt.\u00a0 19c.\u00a0\u00a0[Zakaz dyskryminacji w zakresie dzia\u0142alno\u015bci agencji zatrudnienia]\n\nAgencja zatrudnienia oraz podmioty, o kt\u00f3rych mowa w art. 18c, nie mog\u0105 dyskryminowa\u0107 ze wzgl\u0119du na p\u0142e\u0107, wiek, niepe\u0142nosprawno\u015b\u0107, ras\u0119, religi\u0119, pochodzenie etniczne, narodowo\u015b\u0107, orientacj\u0119 seksualn\u0105, przekonania polityczne i wyznanie ani ze wzgl\u0119du na przynale\u017cno\u015b\u0107 zwi\u0105zkow\u0105 os\u00f3b, dla kt\u00f3rych poszukuj\u0105 zatrudnienia lub innej pracy zarobkowej.\n\nStopka\n\nBack", "metadata": {"url": "https://rownosc.agh.edu.pl/prawo/krajowe", "title": " Krajowe -- R\u00f3wno\u015b\u0107 w AGH ", "depth": 2, "duplicate": false, "content_hash": "e1be78bd98cd062cd9327df9b8e69e34", "word_count": 3320, "headings": [{"level": 1, "text": "Krajowe"}, {"level": 2, "text": "Stopka"}]}}