{"content": "# Krajowe badawczo rozwojowe \u2013 Wydzia\u0142 In\u017cynierii L\u0105dowej i Gospodarki Zasobami\n\nURL: https://wilgz.agh.edu.pl/ri/projekty/realizowane/krajowe-badawczo-rozwojowe/\nCrawled: 2025-03-19 21:28:35\n\nHomepage\n \u00a0/\u00a0 \nNauka i rozw\u00f3j\n \u00a0/\u00a0 \nProjekty\n \u00a0/\u00a0 \nRealizowane\n \u00a0/\u00a0 \nKrajowe badawczo rozwojowe\n Krajowe badawczo rozwojowe\n\nCUBR 1 \u2013 Opracowanie Energooszcz\u0119dnej Technologii Rozdrabniania Rudy Miedzi Dla O/ZWR Polkowice\nOkres realizacji projektu:\n\u00a001.01.2015 \u2013 28.02.2019\nCa\u0142kowita warto\u015b\u0107 projektu:\n\u00a015 817 000,00 z\u0142\nWarto\u015b\u0107 projektu WILiGZ:\n\u00a02 146 500,00 z\u0142\nProjekt realizowany w\u00a0ramach konsorcjum naukowego w\u00a0sk\u0142adzie:\n\u00a0KGHM Sp. z\u00a0o.o., Akademia G\u00f3rniczo-Hutnicza im.\u00a0Stanis\u0142awa Staszica w\u00a0Krakowie\nProjekt obejmuje badania laboratoryjne rozdrabniania i\u00a0wzbogacania frakcji rud miedzi z\u00a0O/ZWR KGHM PM\u00a0S.A, o\u00a0zmiennych w\u0142a\u015bciwo\u015bciach fizycznych i\u00a0mineralogicznych wp\u0142ywaj\u0105cych na\u00a0ich wzbogacalno\u015b\u0107, zu\u017cycie energii (>30%) i\u00a0uzysk technologiczny. Wyniki bada\u0144 pozwol\u0105 opracowa\u0107 prototypy kruszarek i\u00a0m\u0142yna wibracyjnego w\u00a0skali p\u00f3\u0142technicznej i\u00a0ich uk\u0142ady technologiczne. Prototypy urz\u0105dze\u0144 zostan\u0105 nast\u0119pnie wykonane i\u00a0przebadane w\u00a0warunkach przemys\u0142owych. Na\u00a0podstawie uzyskanych wynik\u00f3w bada\u0144 zostan\u0105 opracowane za\u0142o\u017cenia projektowe dla nowych maszyn przer\u00f3bczych dostosowanych do\u00a0obecnych ci\u0105g\u00f3w Rejon\u00f3w O/ZWR KGHM. W\u00a0zwi\u0105zku z\u00a0tym umo\u017cliwi to\u00a0ich modernizacj\u0119 oraz\u00a0unifikacj\u0119, przynosz\u0105c wymierne korzy\u015bci \u015brodowiskowe i\u00a0ekonomiczne. Niew\u0105tpliwie korzy\u015bciami \u015brodowiskowymi b\u0119dzie minimalizacja powierzchni zajmowanej przez\u00a0sk\u0142adowiska odpad\u00f3w, mniejsza\u00a0emisja zanieczyszcze\u0144 oraz\u00a0oszcz\u0119dno\u015b\u0107 zasob\u00f3w naturalnych. Przede wszystkim korzy\u015bciami ekonomicznymi b\u0119dzie mniejsze zu\u017cycie energii, zwi\u0119kszenie uzysku sk\u0142adnika u\u017cytecznego, minimalizacja koszt\u00f3w operacyjnych i\u00a0op\u0142at \u015brodowiskowych.\nCUBR 2 \u2013 Optymalizacja Klasyfikacji W\u00a0Hydrocyklonach W\u00a0Procesie Wzbogacania Polskich Rud Miedzi \u2013 \u201cOpticlass\u201d\nOkres realizacji projektu:\n\u00a001.06.2015 \u2013 28.02.2019\nCa\u0142kowita warto\u015b\u0107 projektu:\n\u00a05 058 000,00 z\u0142\nWarto\u015b\u0107 projektu WILiGZ:\n\u00a01 170 000,00 z\u0142\nProjekt realizowany w\u00a0ramach konsorcjum naukowego w\u00a0sk\u0142adzie:\n\u00a0Instytut Metali Nie\u017celaznych, Akademia G\u00f3rniczo-Hutnicza im.\u00a0Stanis\u0142awa Staszica w\u00a0Krakowie\nCelem projektu jest opracowanie i\u00a0wdro\u017cenie instalacji pilotowej do\u00a0sterowania uk\u0142adem klasyfikacji w\u00a0hydrocyklonie w\u00a0KGHM Polska Mied\u017a SA oraz\u00a0wdro\u017cenie innowacyjnego algorytmu sterowania . Funkcj\u0105 celu jest optymalizacja procesu. Kryterium oceny b\u0119dzie wzrost ostro\u015bci rozdzia\u0142u do\u00a085%, uzyskanie za\u0142o\u017conego ziarna podzia\u0142owego oraz\u00a0ocena ekonomiczna. Instalacja pilotowa klasyfikacji w\u00a0hydrocyklonie b\u0119dzie wyposa\u017cona w\u00a0nowoczesne urz\u0105dzania pomiarowe (granulometr, przep\u0142ywomierze, g\u0119sto\u015bciomierze) oraz\u00a0sterowniki. Sterowanie b\u0119dzie oparte na\u00a0algorytmach zweryfikowanych dla danych rzeczywistych. Modele matematyczne b\u0119d\u0105 oparte na\u00a0najnowszych metodach: modele adaptacyjne, systemy rozmyte, teoria graf\u00f3w, CFD. Przeprowadzona zostanie ilo\u015bciowa i\u00a0jako\u015bciowa analiza mineralogiczna (skaningowy mikroskop elektronowy z\u00a0oprogramowaniem MLA 3.1). Efektem projektu b\u0119dzie kompletny zestaw informacji i\u00a0wytycznych dotycz\u0105cych technologii klasyfikacji w\u00a0hydrocyklonie.\nRID \u2013 NOWOCZESNE METODY ROZPOZNANIA POD\u0141O\u017bA GRUNTOWEGO W\u00a0DROGOWNICTWIE\nTytu\u0142:\n\u00a0\u201eNowoczesne metody rozpoznania pod\u0142o\u017ca gruntowego w\u00a0drogownictwie\u201d\nOkres realizacji projektu:\n\u00a01.12.2015 \u2013 31.07.2018\nCa\u0142kowita warto\u015b\u0107 projektu:\n\u00a02\u00a0999\u00a0562,50 PLN\nW\u00a0tym WILiGZ:\n\u00a0240\u00a0000,00 PLN\nProjekt realizowany w\u00a0ramach konsorcjum naukowego w\u00a0sk\u0142adzie: Pa\u0144stwowy Instytut Geologiczny \u2013 Pa\u0144stwowy Instytut Badawczy w\u00a0Warszawie, Akademia G\u00f3rniczo-Hutnicza im.\u00a0Stanis\u0142awa Staszica w\u00a0Krakowie, Politechnika Warszawska.\nCelem przedsi\u0119wzi\u0119cia jest przeprowadzenie walidacji metod bada\u0144 w\u0142a\u015bciwo\u015bci pod\u0142o\u017ca gruntowego w\u00a0drogownictwie oraz\u00a0wskazanie najbardziej efektywnych metod w\u00a0zale\u017cno\u015bci od\u00a0typu projektowanej budowli drogowej (nasypy, obiekty mostowe, tunele i\u00a0inne obiekty in\u017cynierskie) i\u00a0warunk\u00f3w geotechnicznych.\nWdro\u017cenie opracowanych wytycznych przyczyni si\u0119 w\u00a0spos\u00f3b istotny do\u00a0poprawy jako\u015bci dokumentowania warunk\u00f3w gruntowych nowobudowanych oraz\u00a0modernizowanych dr\u00f3g i\u00a0obiekt\u00f3w budowlanych, co\u00a0w\u00a0znacz\u0105cy spos\u00f3b pozwoli na\u00a0optymalizacj\u0119 koszt\u00f3w realizacji inwestycji w\u00a0zakresie rob\u00f3t ziemnych i\u00a0fundamentowania. Wymiernym efektem wdro\u017cenia wytycznych b\u0119dzie systemowe ograniczenie ryzyka niewystarczaj\u0105cego rozpoznania warunk\u00f3w gruntowych na\u00a0ka\u017cdym etapie realizacji inwestycji.\nTANGO 2 \u2013 SYSTEM SAS DO\u00a0MONITOROWANIA POZIOMU BEZPIECZE\u0143STWA W\u00a0WYROBISKACH KOPALNIANYCH\nTytu\u0142:\n\u00a0\u201eSamowzbudny Akustyczny System SAS do\u00a0monitorowania poziomu bezpiecze\u0144stwa w\u00a0wyrobiskach kopalnianych\u201d\nOkres realizacji projektu:\n\u00a01.07.2017-31.12.2019\nCa\u0142kowita warto\u015b\u0107 projektu:\n\u00a0832\u00a0875,00 PLN\nW\u00a0tym WILiGZ:\n\u00a0214 875,00 PLN\nProjekt sk\u0142ada si\u0119 z\u00a0dw\u00f3ch cz\u0119\u015bci.\nPierwsza cz\u0119\u015b\u0107 \u2013 koncepcyjna obejmuje trzy zadania, kt\u00f3rych\u00a0celem jest organizacja sympozjum i\u00a0zaprezentowanie mo\u017cliwo\u015bci wdro\u017cenia systemu SAS w\u00a0monitoringu obudowy kotwowej w\u00a0przemy\u015ble. Ponadto celem zadania jest analiza najnowszych mi\u0119dzynarodowych zg\u0142osze\u0144 patentowych oraz\u00a0okre\u015blenie poziomu zainteresowania proponowanym rozwi\u0105zaniem i\u00a0okre\u015blenie norm prawnych reguluj\u0105cych zagadnienie zabezpieczenia wyrobisk kopalnianych.\nDruga cz\u0119\u015b\u0107 \u2013 badawczo \u2013 rozwojowa obejmuje pi\u0119\u0107 zada\u0144. W\u00a0pierwszej fazie zbadany zostanie wp\u0142ywu rodzaju wzbudnika na\u00a0czu\u0142o\u015b\u0107 pomiaru napr\u0119\u017ce\u0144 w\u00a0kotwie w\u00a0warunkach laboratoryjnych. Opracowane zostanie syntetyczne zestawienie parametr\u00f3w uk\u0142adu pomiarowego oraz\u00a0uk\u0142adu sprz\u0119gaj\u0105cego system pomiarowy z\u00a0danym rodzajem kotwi. Przeprowadzone zostan\u0105 badania w\u00a0warunkach laboratoryjnych dla r\u00f3\u017cnych rozwi\u0105za\u0144 obud\u00f3w kotwowych z\u00a0u\u017cyciem referencyjnych system\u00f3w pomiarowych. Nast\u0119pnie w\u00a0ramach zadania zostanie zrealizowany kompleksowy uk\u0142ad filtracji oparty na\u00a0logice rozmytej. Ponadto b\u0119dzie wykonana weryfikacja dzia\u0142ania uk\u0142adu pomiarowego w\u00a0warunkach g\u00f3rniczych. Zbadane zostan\u0105 pojedyncze kotwy, a\u00a0wyniki zostan\u0105 por\u00f3wnane z\u00a0uk\u0142adem referencyjnym.\nRID II\u00a0\u2013 ROZW\u00d3J BEZPIECZNEJ INFRASTRUKTURY DROGOWEJ W\u00a0POLSCE\nNazwa programu: \nWsp\u00f3lne przedsi\u0119wzi\u0119cie NCBR \u2013 GDDKiA polegaj\u0105ce na\u00a0wsparciu bada\u0144 naukowych lub prac rozwojowych w\u00a0obszarze drogownictwa pn.\u00a0\u201cRozw\u00f3j innowacji drogowych \u2013 RID\u201d\nNazwa zadania: \nMetody prowadzenia bada\u0144 i\u00a0doboru rozwi\u0105za\u0144 geotechnicznych dotycz\u0105cych inwestycji drogowych\nData podpisania umowy: \n22 sierpnia 2023 r.\nCzas trawania projektu:\n\u00a018 miesi\u0119cy\nDofinansowano ze\u00a0\u015brodk\u00f3w bud\u017cetu pa\u0144stwa\nDofinansowanie\n: 842.500 PLN \nCa\u0142kowita warto\u015b\u0107 projektu:\n\u00a01.685.000 PLN\nW\u00a0ramach projektu przeprowadzone zostan\u0105 badania nad\u00a0nowymi technologiami wzmacniania pod\u0142o\u017ca, analiza metod projektowania oraz\u00a0ocena trwa\u0142o\u015bci i\u00a0jako\u015bci stosowanych rozwi\u0105za\u0144. Oczekuje si\u0119, \u017ce\u00a0wyniki tych prac zrewolucjonizuj\u0105 polskie drogownictwo, oferuj\u0105c nowe, bardziej efektywne i\u00a0bezpieczne metody konstrukcji i\u00a0utrzymania dr\u00f3g.\nProjekt jest realizowany przez\u00a0konsorcjum w\u00a0sk\u0142adzie:\nAkademia G\u00f3rniczo-Hutnicza im.\u00a0Stanis\u0142awa Staszica w\u00a0Krakowie, Wydzia\u0142 In\u017cynierii L\u0105dowej i\u00a0Gospodarki Zasobami \u2013 lider konsorcjum,\nPa\u0144stwowy Instytut Geologiczny \u2013 Pa\u0144stwowy Instytut Badawczy,\nInstytut Badawczy Dr\u00f3g i\u00a0Most\u00f3w,\nPolitechnika Gda\u0144ska, Wydzia\u0142 In\u017cynierii L\u0105dowej i\u00a0\u015arodowiska.\nKierownik projektu\nProf.\u00a0dr\u00a0hab. in\u017c.\u00a0Marek Ca\u0142a\nWydzia\u0142 In\u017cynierii L\u0105dowej i\u00a0Gospodarki Zasobami\nAkademia G\u00f3rniczo-Hutnicza im.\u00a0Stanis\u0142awa Staszica w\u00a0Krakowie\nAl.\u00a0Mickiewicza 30\n30-059 Krak\u00f3w\nTel.\u00a0+48 12 617 21 15\nKoordynator prac z\u00a0AGH\nDr\u00a0in\u017c.\u00a0Agnieszka Stopkowicz\nWydzia\u0142 In\u017cynierii L\u0105dowej i\u00a0Gospodarki Zasobami\nAkademia G\u00f3rniczo-Hutnicza im.\u00a0Stanis\u0142awa Staszica w\u00a0Krakowie\nAl.\u00a0Mickiewicza 30\n30-059 Krak\u00f3w\nTel.\u00a0+48 12 617 21 72\nKoordynator prac z\u00a0PIG \u2013 PIB\nDr\u00a0Edyta Majer\nZak\u0142ad Geologii In\u017cynierskiej\nPa\u0144stwowy Instytut Geologiczny \u2013 Pa\u0144stwowy Instytut Badawczy\nul.\u00a0Jagiello\u0144ska 76\n03 -301 Warszawa\nAdres do\u00a0korespondencji: ul.\u00a0Rakowiecka 4, 00-975 Warszawa\nTel.\u00a0+48 22 45 03 609\nKoordynator prac z\u00a0IBDiM\nMgr\u00a0in\u017c.\u00a0Miros\u0142aw Szpikowski\nZak\u0142ad Geotechniki Instytut Badawczy Dr\u00f3g i\u00a0Most\u00f3w\nul.\u00a0Instytutowa 1\n03-302 Warszawa\nTel.\u00a0+48 22 814 50 25\nKoordynator prac z\u00a0PG\nDr\u00a0hab. in\u017c.\u00a0Marcin Cudny, prof.\u00a0PG\nWydzia\u0142 In\u017cynierii L\u0105dowej i\u00a0\u015arodowiska, Politechnika Gda\u0144ska,\nul.\u00a0Gabriela Narutowicza 11/12\n80-233 Gda\u0144sk\nTel.\u00a0+48 58 347 24 92\nADEPT \u2013 Automatyzacja procesu detekcja obiekt\u00f3w topograficznych z\u00a0wykorzystaniem algorytm\u00f3w sztucznej inteligencji\nOkres realizacji projektu:\n\u00a001.09.2024 \u2013 31.12.2026\nCa\u0142kowita warto\u015b\u0107 projektu:\n\u00a07 276 712,40 z\u0142\nWarto\u015b\u0107 dofinansowania projektu dla WILiGZ AGH:\n\u00a02 388\u00a0660,00 z\u0142\nProjekt realizowany w\u00a0ramach konsorcjum w\u00a0sk\u0142adzie:\n\u00a0PROA TECHNOLOGY sp. z\u00a0o.o., Akademia G\u00f3rniczo-Hutnicza im.\u00a0Stanis\u0142awa Staszica w\u00a0Krakowie\nCelem projektu jest opracowanie innowacyjnego narz\u0119dzia informatycznego wykorzystuj\u0105cego algorytmy uczenia maszynowego do\u00a0automatycznej detekcji i\u00a0klasyfikacji obiekt\u00f3w topograficznych zasilaj\u0105cych baz\u0119 BDOT10k. Prace badawczo-rozwojowe zaplanowane w\u00a0ramach projektu przyczyni\u0105 si\u0119 do\u00a0wzmocnienia krajowego potencja\u0142u w\u00a0obszarze sztucznej inteligencji. Opracowane rozwi\u0105zanie b\u0119dzie bazowa\u0107 na\u00a0zaawansowanych technikach uczenia maszynowego i\u00a0g\u0142\u0119bokiego, ze\u00a0szczeg\u00f3lnym uwzgl\u0119dnieniem hybrydowych algorytm\u00f3w \u0142\u0105cz\u0105cych wydajne metody detekcji obiekt\u00f3w w\u00a0obrazach. Efektem ko\u0144cowym b\u0119dzie aplikacja z\u00a0interfejsem graficznym (GUI), umo\u017cliwiaj\u0105ca automatyczn\u0105 identyfikacj\u0119 i\u00a0klasyfikacj\u0119 obiekt\u00f3w topograficznych, co\u00a0znacz\u0105co przyspieszy proces aktualizacji bazy BDOT10k.\nKierownik prac w\u00a0AGH:\nDr\u00a0in\u017c.\u00a0Katarzyna Kryzia\nWydzia\u0142 In\u017cynierii L\u0105dowej i\u00a0Gospodarki Zasobami\nAkademia G\u00f3rniczo-Hutnicza im.\u00a0Stanis\u0142awa Staszica w\u00a0Krakowie\nAl.\u00a0Mickiewicza 30\n30-059 Krak\u00f3w\nTel.\u00a0+48 12 617 21 31", "metadata": {"url": "https://wilgz.agh.edu.pl/ri/projekty/realizowane/krajowe-badawczo-rozwojowe/", "title": "Krajowe badawczo rozwojowe \u2013 Wydzia\u0142 In\u017cynierii L\u0105dowej i Gospodarki Zasobami", "depth": 3, "duplicate": false, "content_hash": "bfca5c6de9a31ff2810cff795289dbf3", "word_count": 1177, "headings": [{"level": 1, "text": "Krajowe badawczo rozwojowe"}, {"level": 2, "text": "CUBR 1 \u2013 Opracowanie Energooszcz\u0119dnej Technologii Rozdrabniania Rudy Miedzi Dla O/ZWR Polkowice"}, {"level": 2, "text": "CUBR 2 \u2013 Optymalizacja Klasyfikacji W\u00a0Hydrocyklonach W\u00a0Procesie Wzbogacania Polskich Rud Miedzi \u2013 \u201cOpticlass\u201d"}, {"level": 2, "text": "RID \u2013 NOWOCZESNE METODY ROZPOZNANIA POD\u0141O\u017bA GRUNTOWEGO W\u00a0DROGOWNICTWIE"}, {"level": 2, "text": "TANGO 2 \u2013 SYSTEM SAS DO\u00a0MONITOROWANIA POZIOMU BEZPIECZE\u0143STWA W\u00a0WYROBISKACH KOPALNIANYCH"}, {"level": 2, "text": "RID II\u00a0\u2013 ROZW\u00d3J BEZPIECZNEJ INFRASTRUKTURY DROGOWEJ W\u00a0POLSCE"}, {"level": 3, "text": "Kierownik projektu"}, {"level": 3, "text": "Koordynator prac z\u00a0AGH"}, {"level": 3, "text": "Koordynator prac z\u00a0PIG \u2013 PIB"}, {"level": 3, "text": "Koordynator prac z\u00a0IBDiM"}, {"level": 3, "text": "Koordynator prac z\u00a0PG"}, {"level": 2, "text": "ADEPT \u2013 Automatyzacja procesu detekcja obiekt\u00f3w topograficznych z\u00a0wykorzystaniem algorytm\u00f3w sztucznej inteligencji"}]}}