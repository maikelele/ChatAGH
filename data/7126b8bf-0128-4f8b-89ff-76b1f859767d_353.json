{"content": "#  Zak\u0142ad Fotofizyki i Elektrochemii P\u00f3\u0142przewodnik\u00f3w -- Akademickie Centrum Materia\u0142\u00f3w i Nanotechnologii \n\nURL: https://acmin.agh.edu.pl/badania-naukowe/zaklad-fotofizyki-i-elektrochemii-polprzewodnikow\nCrawled: 2025-03-19 21:38:10\n\nPrzejd\u017a do tre\u015bci\n\nPrzejd\u017a do stopki\n\n Zak\u0142ad Fotofizyki i Elektrochemii P\u00f3\u0142przewodnik\u00f3w \n\nProfil badawczy\n\nZesp\u00f3\u0142\n\nAparatura badawcza\n\nProjekty badawcze\n\nPublikacje\n\nPatenty\n\nDydaktyka\n\nPrace doktorskie i dyplomowe\n\nWi\u0119cej o nas\n\nObszary dzia\u0142alno\u015bci\u00a0\nZak\u0142adu Fotofizyki i Elektrochemii P\u00f3\u0142przewodnik\u00f3w\n\u00a0koncentruj\u0105 si\u0119 wok\u00f3\u0142 syntezy i fizykochemii nanostruktur metalicznych i p\u00f3\u0142przewodnikowych do zastosowa\u0144 w elektrochemii, fotoelektrochemii, katalizie oraz przetwarzaniu informacji i pokrywaj\u0105 kilka dziedzin naukowych z zakresu chemii organicznej, chemii fizycznej i chemii biologicznej. Ponadto zesp\u00f3\u0142 prowadzi badania w zakresie konstrukcji optoelektronicznych urz\u0105dze\u0144 neuromimetycznych, teorii informacji, a tak\u017ce nowych metod przetwarzania sygna\u0142\u00f3w akustycznych. Nasze nanomateria\u0142y s\u0105 badane przede wszystkim pod k\u0105tem mechanizm\u00f3w generacji no\u015bnik\u00f3w \u0142adunku, zjawisk transportu no\u015bnik\u00f3w oraz zjawisk perkolacji, proces\u00f3w rekombinacji oraz pu\u0142apkowania no\u015bnik\u00f3w, a tak\u017ce zjawisk emergentnych b\u0119d\u0105cych skutkiem samoorganizacji zar\u00f3wno ma\u0142ych cz\u0105steczek, jak i makrocz\u0105steczek na powierzchniach p\u00f3\u0142przewodnikowych. Do g\u0142\u00f3wnych technik pomiarowych nale\u017c\u0105: impulsowa spektroskopia fotopr\u0105du oraz impulsowa spektroskopia fotonapi\u0119cia (obie techniki powsta\u0142y i s\u0105 rozwijane w ramach zespo\u0142u), spektroskopia fotomodulacyjna, emisyjna, absorpcyjna i rozproszeniowa, spektroskopia elektronowa oraz w podczerwieni oraz szereg metod elektrochemicznych, a tak\u017ce dyfraktometria rentgenowska i mikroskopia elektronowa. Do syntezy nanomateria\u0142\u00f3w wykorzystujemy elektroosadzanie, metody zol-\u017cel oraz metody solwotermalne.\n\nW obszarze zainteresowa\u0144 cz\u0142onk\u00f3w zespo\u0142u znajduje si\u0119 r\u00f3wnie\u017c analiza kinetyki oraz mechanizmu reakcji elektrodowych. Cz\u0142onkowie grupy posiadaj\u0105 du\u017ce do\u015bwiadczenie w prowadzeniu bada\u0144 woltamperometrycznych, spektroelektrochemicznych, elektrograwimetrycznych oraz korozyjnych. Podsiadamy zaawansowan\u0105 aparatur\u0119 badawcz\u0105 umo\u017cliwiaj\u0105c\u0105 kompleksow\u0105 charakterystyk\u0119 otrzymywanych materia\u0142\u00f3w w kontek\u015bcie ich potencjalnych zastosowa\u0144 pod wzgl\u0119dem w\u0142a\u015bciwo\u015bci p\u00f3\u0142przewodnikowych, korozyjnych oraz elektrokatalitycznych.\n\nMetodyka syntezy nanocz\u0105stek i nanokompozyt\u00f3w.\n\nCharakterystyka nowych materia\u0142\u00f3w i zwi\u0105zk\u00f3w metodami spektroskopowymi.\n\nPomiary kinetyki proces\u00f3w elektrochemicznych i fotoelektrochemicznych.\n\nPomiar pracy wyj\u015bcia oraz spektroskopia fotonapi\u0119cia powierzchniowego.\n\nAnaliza sygna\u0142\u00f3w elektrycznych w szerokim zakresie cz\u0119stotliwo\u015bci 1 mHz \u2013 40 GHz.\n\nKinetyka korozji metali i stop\u00f3w.\n\nOptymalizacja warunk\u00f3w pr\u0105dowo-napi\u0119ciowych proces\u00f3w galwanicznego nanoszenia pow\u0142ok funkcjonalnych.\n\nPomiary aktywno\u015bci elektrokatalitycznej materia\u0142\u00f3w.\n\n Grant NCBR Wsp\u00f3\u0142praca V4-Korea: \"Perowskitowe ogniwa fotowoltaiczne o wydajno\u015bci ponad 27%: badanie in-situ dynamiki no\u015bnik\u00f3w \u0142adunku i kinetyki wzrostu kryszta\u0142\u00f3w\"\t\n 07-02-2024 \n\n Grant NCN OPUS 25: \"Otrzymywanie i w\u0142a\u015bciwo\u015bci nowych, hybrydowych materia\u0142\u00f3w Cu-(Pd, Ag, Zn)-(B-g-C3N4) do fotoelektrochemicznej konwersji dwutlenku w\u0119gla do w\u0119glowodor\u00f3w w reaktorach przep\u0142ywowych\"\t\n 08-01-2024 \n\nWi\u0119cej\n\n Wi\u0119cej o nas \n\nStopka\n\nDla pracownik\u00f3w AGH\n\nBiblioteka G\u0142\u00f3wna AGH\n\nUczelnia badawcza IDUB AGH\n\nCentrum Obs\u0142ugi Projekt\u00f3w e-COP AGH\n\n \u00a9 2024 Akademickie Centrum Materia\u0142\u00f3w i Nanotechnologii\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://acmin.agh.edu.pl/badania-naukowe/zaklad-fotofizyki-i-elektrochemii-polprzewodnikow", "title": " Zak\u0142ad Fotofizyki i Elektrochemii P\u00f3\u0142przewodnik\u00f3w -- Akademickie Centrum Materia\u0142\u00f3w i Nanotechnologii ", "depth": 3, "duplicate": false, "content_hash": "f0246d8c7a2a250ede9f90ebbd144efa", "word_count": 361, "headings": [{"level": 1, "text": "Zak\u0142ad Fotofizyki i Elektrochemii P\u00f3\u0142przewodnik\u00f3w"}, {"level": 2, "text": "Wi\u0119cej o nas"}, {"level": 2, "text": "Stopka"}]}}