{"content": "# Tadeusz Wi\u0119ckowski \u2013 Historia AGH\n\nURL: https://historia.agh.edu.pl/wiki/Tadeusz_Wi%C4%99ckowski\nCrawled: 2025-03-19 21:10:17\n\nTadeusz Wi\u0119ckowski\n\nZ Historia AGH\n\nTadeusz Wi\u0119ckowski\n\nNazwisko\n\nWi\u0119ckowski\n\nImi\u0119 / imiona\n\nTadeusz\n\nTytu\u0142y / stanowiska\n\nprof. dr hab. in\u017c.\n\nTytu\u0142y honorowe AGH\n\nKonsul Honorowy AGH\n\nData urodzenia\n\n31 pa\u017adziernika 1952\n\nMiejsce urodzenia\n\nLw\u00f3wek \u015al\u0105ski\n\nDyscyplina/specjalno\u015bci\n\nkompatybilno\u015b\u0107 elektromagnetyczna\n, \nradiokomunikacja\n, \nsystemy telekomunikacyjne\n\nOdznaczenia i nagrody\n\nKrzy\u017c Oficerski Orderu Odrodzenia Polski\n, \nSrebrny Krzy\u017c Zas\u0142ugi\n, \nZ\u0142oty Krzy\u017c Zas\u0142ugi\n, \nMedal Komisji Edukacji Narodowej\n\nProf. dr hab. in\u017c. \nTadeusz Wi\u0119ckowski\n (1952-) \n\nDyscyplina/specjalno\u015bci: kompatybilno\u015b\u0107 elektromagnetyczna, radiokomunikacja, systemy telekomunikacyjne\n\nNota biograficzna\n\nUrodzi\u0142 si\u0119  31 pa\u017adziernika 1952 roku w Lw\u00f3wku \u015al\u0105skim. \n\nW 1976 roku  uko\u0144czy\u0142 Wydzia\u0142 Elektroniki Politechniki Wroc\u0142awskiej. W 1980 roku uzyska\u0142 stopie\u0144 doktora nauk technicznych. W 1993 roku na podstawie rozprawy zatytu\u0142owanej \"Anteny ramowe w metrologii p\u00f3l elektromagnetycznych\" uzyska\u0142 habilitacje si\u0119 na macierzystym wydziale. Postanowieniem Prezydenta RP z 20 sierpnia 2002 roku otrzyma\u0142 tytu\u0142 profesora nauk technicznych.\n\nBy\u0142 zatrudniony jako kierownik pracowni w Pa\u0144stwowej Inspekcji Radiowej. Jako naukowiec zwi\u0105zany z Politechnik\u0105 Wroc\u0142awsk\u0105, od 2002 na stanowisku profesora zwyczajnego.\n\nW latach 2008-2016, przez dwie kadencje, by\u0142 rektorem Politechniki Wroc\u0142awskiej. Obecnie pe\u0142ni funkcj\u0119 kierownika Katedry Telekomunikacji i Teleinformatyki na Wydziale Elektroniki.\n\nW pracy naukowej zajmuje si\u0119 metodami badania kompatybilno\u015bci elektromagnetycznej urz\u0105dze\u0144, system\u00f3w i instalacji ze szczeg\u00f3lnym uwzgl\u0119dnieniem kompatybilno\u015bci mi\u0119dzysystemowej instalacji telekomunikacyjnych i teleinformatycznych. \n\nSpecjalizuje si\u0119 w zagadnieniach dotycz\u0105cych kompatybilno\u015bci elektromagnetycznej, radiokomunikacji i systemach telekomunikacyjnych, jest autorem publikacji naukowych z tego zakresu. \n\nZast\u0119pca przewodnicz\u0105cego Komitetu Elektroniki i Telekomunikacji Polskiej Akademii Nauk. \n\nDoktor honoris causa Politechniki Lwowskiej (2011), Moscow Power Engineering Institute (2014) i Narodowego Uniwersytetu G\u00f3rniczego w Dniepropietrowski (2015). Honorowy profesor \u00d3buda University w Budapeszcie (2011).\n\n4 pa\u017adziernika 2018 roku podczas inauguracji roku akademickiego w AGH zosta\u0142 nagrodzony \"za intensyfikacj\u0119 wsp\u00f3\u0142pracy naukowo-badawczej mi\u0119dzy AGH i Politechnik\u0105 Wroc\u0142awsk\u0105, za wsp\u00f3\u0142utworzenie i kierowanie Instytutem Autostrada Technologii i Innowacji, zrzeszaj\u0105cym uczelnie i podmioty gospodarcze, kt\u00f3ry stanowi wzorcowy przyk\u0142ad wsp\u00f3\u0142pracy nauki z przemys\u0142em i biznesem\" tytu\u0142em Konsul Honorowy AGH.\n\nJest autorem ponad 170 prac naukowych w tym: o\u015bmiu monografii i podr\u0119cznik\u00f3w, ponad 60 artyku\u0142\u00f3w w czasopismach i na konferencjach o zasi\u0119gu mi\u0119dzynarodowym, 90 artyku\u0142\u00f3w w czasopismach i na konferencjach o zasi\u0119gu krajowym, sze\u015bciu zg\u0142osze\u0144 patentowych i patent\u00f3w, jak r\u00f3wnie\u017c ponad 500 opracowa\u0144 na rzecz gospodarki oraz licznych wdro\u017ce\u0144.\n\nOdznaczenia i nagrody\n\nKrzy\u017c Oficerski Orderu Odrodzenia Polski\n, \nSrebrny Krzy\u017c Zas\u0142ugi\n, \nZ\u0142oty Krzy\u017c Zas\u0142ugi\n, \nMedal Komisji Edukacji Narodowej\n. Dwukrotny laureat Nagrody Prezesa Rady Ministr\u00f3w.\n\n\u0179r\u00f3d\u0142a do biogramu\n\nKsi\u0105\u017cki\n\n100. Inauguracja Roku Akademickiego. Akademia G\u00f3rniczo-Hutnicza im. Stanis\u0142awa Staszica w Krakowie. Krak\u00f3w, 4 pa\u017adziernika 2018 r. Krak\u00f3w, 2018, s. 16, 17, [foto]\n\nArtyku\u0142y\n\n[\nProtok\u00f3\u0142 z Posiedzenia Senatu AGH\n... 28.03.2018], s. 3, 17-18, 75\n\nInne\n\nProf. Tadeusz Wi\u0119ckowski Konsulem Honorowym AGH [online][przegl\u0105dany 9.10.2018]. Dost\u0119pny w: \nhttp://pwr.edu.pl/uczelnia/aktualnosci/prof-tadeusz-wieckowski-konsulem-honorowym-agh-10996.html\n\nTadeusz Wi\u0119ckowski (in\u017cynier)[online][przegl\u0105dany 9.10.2018]. Dost\u0119pny w: \nhttps://pl.wikipedia.org/wiki/Tadeusz_Wi%C4%99ckowski_(in%C5%BCynier)\n\nstan na dzie\u0144 10.03.2023\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Tadeusz_Wi\u0119ckowski&oldid=76615\n\u201d\n\nKategoria\n: \nBiogramy", "metadata": {"url": "https://historia.agh.edu.pl/wiki/Tadeusz_Wi%C4%99ckowski", "title": "Tadeusz Wi\u0119ckowski \u2013 Historia AGH", "depth": 2, "duplicate": false, "content_hash": "e0ee5ea6ca6dd949d18fcf8d8b3deb53", "word_count": 447, "headings": [{"level": 1, "text": "Tadeusz Wi\u0119ckowski"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}