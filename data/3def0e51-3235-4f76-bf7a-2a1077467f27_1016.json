{"content": "# Stanis\u0142aw Go\u0142\u0105b \u2013 Historia AGH\n\nURL: https://historia.agh.edu.pl/mediawiki/index.php?title=Stanis%C5%82aw_Go%C5%82%C4%85b&oldid=84660\nCrawled: 2025-03-19 22:20:32\n\nStanis\u0142aw Go\u0142\u0105b\n\nZ Historia AGH\n\nWersja z dnia 07:49, 10 cze 2024 autorstwa \nHieronimSienski\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nStanis\u0142aw Go\u0142\u0105b\n\nNazwisko\n\nGo\u0142\u0105b\n\nImi\u0119 / imiona\n\nStanis\u0142aw\n\nTytu\u0142y / stanowiska\n\nProf. zw. dr\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n26 lipca 1902\n\nMiejsce urodzenia\n\nTravnik (Bo\u015bnia)\n\nData \u015bmierci\n\n30 kwietnia 1980\n\nMiejsce \u015bmierci\n\nKrak\u00f3w\n\nDyscyplina/specjalno\u015bci\n\nmatematyka\n, \ngeometria r\u00f3\u017cniczkowa\n\nPe\u0142nione funkcje\n\nDziekan Wydzia\u0142u G\u00f3rniczego AG (1948\u20131950)\n\nWydzia\u0142\n\nWydzia\u0142 Geodezji G\u00f3rniczej\n\nRok przyznania doktoratu h.c. AGH\n\n1969\n\nPow\u00f3d przyznania doktoratu h.c. AGH\n\nza zas\u0142ugi dla rozwoju matematyki, a\u00a0w\u00a0szczeg\u00f3lno\u015bci teorii obiekt\u00f3w geometrycznych i\u00a0geometrii r\u00f3\u017cniczkowej\n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, \nKrzy\u017c Oficerski Orderu Odrodzenia Polski\n, \nMedal 10-lecia Polski Ludowej\n\nFunkcje\nGdzie\nod\ndo\nProdziekan\nWydzia\u0142 G\u00f3rniczy\n1946\n1948\nDziekan\nWydzia\u0142 G\u00f3rniczy\n1948\n1950\n\nProf. zw. dr \nStanis\u0142aw Go\u0142\u0105b\n (1902\u20131980)\n\nDyscyplina/specjalno\u015bci: matematyka, geometria r\u00f3\u017cniczkowa\n\nNota biograficzna\n\nUrodzi\u0142 si\u0119 26 lipca 1902 roku w\u00a0miejscowo\u015bci Travnik (Bo\u015bnia). Zmar\u0142 30 kwietnia 1980 roku w\u00a0Krakowie. Pochowany na Cmentarzu Rakowickim.\n\nUko\u0144czy\u0142 V Gimnazjum w Krakowie. W latach 1920-1924 studiowa\u0142 matematyk\u0119 i fizyk\u0119 na Wydziale Filozoficznym Uniwersytetu Jagiello\u0144skiego. Studia uzupe\u0142niaj\u0105ce odby\u0142 w\u00a0Holandii, Rzymie, Oxfordzie i\u00a0Pradze (1928-1931). W 1926 roku z\u0142o\u017cy\u0142 egzamin dla nauczycieli szk\u00f3\u0142 \u015brednich. W latach 1928-1931 studiowa\u0142 w Holandii, W\u0142oszech i Czechos\u0142owacji. W 1931 roku uzyska\u0142 stopie\u0144 doktora filozofii (UJ), nast\u0119pnie docenta matematyki (1932).\n\nPrac\u0119 zawodow\u0105 rozpocz\u0105\u0142 w 1922 roku w Akademii G\u00f3rniczej, gdzie pracowa\u0142 do 1955 roku. W\u00a0latach 1922\u20131924 by\u0142 zast\u0119pc\u0105 asystenta w\u00a0Katedrze Matematyki na \nWydziale G\u00f3rniczym\n AG, w latach 1924-1934 m\u0142odszym asystentem, nast\u0119pnie\u00a0starszym asystentem. W latach 1934-1939 by\u0142 adiunktem. W kwietniu 1939 roku zosta\u0142 mianowany przez Ministerstwo Wyzna\u0144 Religijnych i O\u015bwiecenia Publicznego profesorem tytularnym Akademii G\u00f3rniczej.\n\nPo wybuchu II wojny \u015bwiatowej, 6 listopada 1939 roku zosta\u0142 aresztowany przez gestapo podczas \"Sonderaktion Krakau\" i wraz z innymi profesorami krakowskimi przewieziony do obozu koncentracyjnego w Sachsenhausen ko\u0142o Berlina. 4 marca 1940 roku zosta\u0142 przewieziony do obozu koncentracyjnego w Dachau. W grudniu 1940 roku - w efekcie protest\u00f3w spo\u0142eczno\u015bci mi\u0119dzynarodowej - zosta\u0142 zwolniony z obozu. Po powrocie do Krakowa pracowa\u0142 jako ksi\u0119gowy w dyrekcji las\u00f3w. Od 1943 roku aktywnie uczestniczy\u0142 w tajnym nauczaniu. Oficjalnie pracowa\u0142 w Pa\u0144stwowej Szkole Technicznej G\u00f3rniczo-Hutniczo-Mierniczej. \n\nPo wojnie zast\u0119pca profesora (1945\u20131946), w latach 1946\u20131948 profesor nadzwyczajny.\nW 1948 roku otrzyma\u0142 nominacj\u0119 na profesora zwyczajnego. Prodziekan Wydzia\u0142u G\u00f3rniczego w latach 1946\u20131948, a nast\u0119pnie latach 1948\u20131950 dziekan Wydzia\u0142u.\n\nW latach 1945-1955 (z przerwami) by\u0142 kierownikiem Katedry Matematyki I, pocz\u0105tkowo znajduj\u0105cej si\u0119 w strukturze Wydzia\u0142u G\u00f3rniczego, a nast\u0119pnie \nWydzia\u0142u Geodezji G\u00f3rniczej\n. W latach 1955\u20131962 profesor Katedry Matematyki I w wymiarze 1/2 etatu, nast\u0119pnie - do 1970 roku - prowadzi\u0142 wyk\u0142ady zlecone. W 1955 roku zosta\u0142 s\u0142u\u017cbowo przeniesiony na Uniwersytet Jagiello\u0144ski, gdzie zosta\u0142 kierownikiem Katedry Geometrii. Na UJ pracowa\u0142 do 1972 roku.\n\nZe wzgl\u0119du na znajomo\u015b\u0107 j\u0119zyk\u00f3w obcych (angielski, niemiecki, francuski, w\u0142oski) bra\u0142 udzia\u0142 w mi\u0119dzynarodowych konferencjach matematycznych: w Niemczech, Francji, W\u0142oszech, Szwajcarii, Norwegii, Szwecji, na W\u0119grzech, w Rumunii, Czechos\u0142owacji, Zwi\u0105zku Radzieckim. W 1967 roku prowadzi\u0142 wyk\u0142ady na Uniwersytecie Waterloo (Kanada).\n\nPracownik naukowy Pa\u0144stwowego Instytutu Matematyki w\u00a0Warszawie.\n\nW\u00a01972\u00a0roku przeszed\u0142 na emerytur\u0119.\n\nAutor 250 publikacji, w\u00a0tym 14 ksi\u0105\u017cek, skrypt\u00f3w, podr\u0119cznik\u00f3w i\u00a0jednej monografii. Promotor 26 prac doktorskich. Cz\u0142onek redakcji czasopism: \"Aequationes Mathematicae\", \"Annales Polonici Mathematici\", \"Biblioteka Matematyczna\", \"Prace Matematyczne - Commentationes Mathematicae\", \"Tensor\", \"Zeszyty Naukowe Uniwersytetu Jagiello\u0144skiego\", \"Matematyka\".\n\nImi\u0119 prof. Stanis\u0142awa Go\u0142\u0105ba nosi sala wyk\u0142adowa w budynku B-7. \n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, \nKrzy\u017c Oficerski Orderu Odrodzenia Polski\n, Medal Zwyci\u0119stwa i Wolno\u015bci 1945, \nMedal 10-lecia Polski Ludowej\n, Z\u0142ota Odznaka ZNP, Medal 1000-lecia G\u00f3rnictwa Polskiego, Z\u0142ota Odznaka za prac\u0119 spo\u0142eczn\u0105 dla miasta Krakowa, Nagroda Ministra O\u015bwiaty i Szkolnictwa Wy\u017cszego I stopnia (dwukrotnie), Z\u0142ota Odznaka Zwi\u0105zku Nauczycielstwa Polskiego, Z\u0142ota Odznaka Stowarzyszenia Student\u00f3w AG. Doktor honoris causa AGH (1969).\n\n\u0179r\u00f3d\u0142a do biogramu\n\nKsi\u0105\u017cki\n\nChoczewski B.: Z dziej\u00f3w Instytutu Matematyki i Wydzia\u0142u Matematyki Stosowanej Akademii G\u00f3rniczo-Hutniczej. Krak\u00f3w 2007, s. 7-116, [foto]\n\nEncyklopedia Krakowa. Krak\u00f3w 2000, s. 250\n\nGo\u0142ab-Meyer Z.: Listy Stanis\u0142awa Go\u0142\u0105ba do Profesora Antoniego Hoborskiego 27 VII 1928 - 30 VII 1930. W: Matematyka w 75-leciu Akademii G\u00f3rniczo-Hutniczej i 25-leciu Instytutu Matematyki\u00a0: materia\u0142y pokonferencyjne\u00a0: Krynica 9-11 czerwca 1994 r. Zesp\u00f3\u0142 red. S. Bia\u0142as [et al.]. Krak\u00f3w 1995, s. 27-36, [foto]\n\nKonieczna E.: Postaci AGH we wspomnieniach i anegdotach. Krak\u00f3w 2008, s. 39-43, [foto]\n\nKsi\u0119ga wychowank\u00f3w i wychowawc\u00f3w Akademii G\u00f3rniczej w Krakowie (1919-1949). Oprac. J. Sulima-Samuj\u0142\u0142o. Krak\u00f3w 1979, s. 51\n\nMatematyka w 75-leciu Akademii G\u00f3rniczo-Hutniczej i 25-leciu Instytutu Matematyki\u00a0: materia\u0142y pokonferencyjne\u00a0: Krynica 9-11 czerwca 1994 r. Zesp\u00f3\u0142 red. S. Bia\u0142as [et al.]. Krak\u00f3w 1995, s. 6\n\nMateria\u0142y Informacyjne [nr 4]. Komisja Propagandowa Komitetu Obchodu 50-lecia AGH. Krak\u00f3w 1969, s. 101\n\nNon omnis moriar\u2026\u00a0: groby profesor\u00f3w AGH Cmentarz Rakowicki. [Z. 1]. Oprac. H. Sie\u0144ski. Krak\u00f3w 2018, s. 27-28, [foto]\n\nPaczy\u0144ska I.: Aktion gegen Universit\u00e4ts-Professoren (Krak\u00f3w, 6 listopada 1939 roku) i okupacyjne losy aresztowanych. Krak\u00f3w 2019, s. 188-850\n\nPrzenios\u0142o M.: Matematycy polscy w dwudziestoleciu mi\u0119dzywojennym\u00a0: studium historyczne. Kielce 2011, s. 382-383\n\nS\u0142ownik biograficzny matematyk\u00f3w polskich. Red. S. Domoradzki, Z. Pawlikowska-Bro\u017cek, D. W\u0119glowska. Tarnobrzeg 2003, s. 62-63, [foto]\n\nWac\u0142awik J.: Kronika Wydzia\u0142u G\u00f3rniczego 1919-1999. Krak\u00f3w 1999, s. 113\n\nWielka Ksi\u0119ga 85-lecia Akademii G\u00f3rniczo-Hutniczej. [Oprac.] zesp\u00f3\u0142 aut. K. Piko\u0144 (red. naczelny), A. Soko\u0142owska (dyrektor projektu), K. Piko\u0144. Gliwice 2004, s. 100\n\nWydzia\u0142 Matematyki Stosowanej, Akademia G\u00f3rniczo-Hutnicza w Krakowie\u00a0: 10 lat\u00a0: materia\u0142y jubileuszowe. Red. B. Choczewski. Krak\u00f3w 2008, s. 56-58\n\nWyrok na Uniwersytet Jagiello\u0144ski 6 listopada 1939. Pod red. L. Hajdukiewicza. Krak\u00f3w 1989, s. 282-283, [foto]\n\nZ dziej\u00f3w Akademii G\u00f3rniczo-Hutniczej w Krakowie w latach 1919-1967. Oprac. J. Sulima-Samuj\u0142\u0142o oraz zesp\u00f3\u0142 aut. Krak\u00f3w 1970, s. 621 (Wydawnictwa Jubileuszowe 1919-1969)\n\nArtyku\u0142y\n\nAresztowani podczas aktion gegen Universit\u00e4ts-Professoren 6 listopada 1939 roku\u00a0: aresztowani naukowcy Wydzia\u0142u G\u00f3rniczego Akademii G\u00f3rniczej. \nAlma Mater\n 2019, numer specjalny 212, s. 32, [foto]\n\n* Aresztowani podczas aktion gegen Universit\u00e4ts-Professoren 6 listopada 1939 roku\u00a0: aresztowani naukowcy Wydzia\u0142u G\u00f3rniczego Akademii G\u00f3rniczej. \nAlma Mater\n 2021, nr 227, s. 64, [foto]\n\nBibliography of professor Stanis\u0142aw Go\u0142\u0105b. \nDemonstratio Mathematica\n 1973, R. 6, nr 1, s. 51-70\n\nBodziony J.: Activity of professor Stanis\u0142aw Go\u0142\u0105b in the field of applied mathematics. \nDemonstratio Mathematica\n 1973, R. 6, nr 1, s. 45-49\n\nBolewski A.: Osi\u0105gni\u0119cia Akademii G\u00f3rniczej w Krakowie w okresie 1919-1939\u00a0: z kart historii. \nBiuletyn Informacyjny Pracownik\u00f3w AGH\n 1994, nr 6-7, s. 5-8\n\nChoczewski B.: Stulecie urodzin Profesora Stanis\u0142awa Go\u0142\u0105ba. \nBiuletyn Informacyjny Pracownik\u00f3w AGH\n 2002, nr 112, s. 5-6\n\nKucharzewski M.: Scientific achievements of professor Stanis\u0142aw Go\u0142\u0105b in the domain of geometry. \nDemonstratio Mathematica\n 1973, R. 6, nr 1, s. 19-38\n\nKucharzewski M.: \u017bycie i tw\u00f3rczo\u015b\u0107 profesora Stanis\u0142awa Go\u0142\u0105ba. \nRoczniki Polskiego Towarzystwa Matematycznego\n. Seria 2 \nWiadomo\u015bci Matematyczne\n 1976, T. 19, nr 2, s. 128-131, [foto]\n\nKuczma M.: Activity of professor Stanis\u0142aw Go\u0142\u0105b in the theory of functional equations. \nDemonstratio Mathematica\n 1973, R. 6, nr 1, s. 39-44\n\n\u0141opusza\u0144ska H., Trajdos T.: Professor Stanis\u0142aw Go\u0142\u0105b - scientist and teacher. \nDemonstratio Mathematica\n 1973, R. 6, nr 1, s. 9-18\n\nMoszner Z.: Wspomnienie o Profesorze Stanis\u0142awie Go\u0142\u0105bie. \nKonspekt\u00a0: Pismo Uniwersytetu Pedagogicznego w Krakowie\n 2011, nr 38, s. 140142, [foto]\n\nPelczar A.: Uroczysto\u015b\u0107 wr\u0119czenia profesorowi Stanis\u0142awowi Go\u0142\u0105bowi dyplomu cz\u0142onka honorowego Polskiego Towarzystwa Matematycznego. \nRoczniki Polskiego Towarzystwa Matematycznego\n. Seria 2 \nWiadomo\u015bci Matematyczne\n 1976, T. 19, nr 2, s. 127 [przed s. 127 portr.], [foto]\n\nPogoda Z.: Stanis\u0142aw Go\u0142\u0105b (1902-1980). \nKonspekt\u00a0: Pismo Uniwersytetu Pedagogicznego w Krakowie\n 2010. nr 3, s. 78-82, [foto]\n\nKonieczna E.: Postaci AGH we wspomnieniach i anegdotach\u00a0: prof. Stanis\u0142aw Go\u0142\u0105b. \nMiesi\u0105c w Krakowie\n 2009, nr 6, s. 47-48, [foto]\n\nSie\u0144ski H.: Profesor Stanis\u0142aw Go\u0142\u0105b\u00a0: tablice - pami\u0119\u0107 wiecznie \u017cywa - cz\u0119\u015b\u0107 48. \nBiuletyn AGH\n 2017, nr 113, s. 28-30, [foto]\n\nStanis\u0142aw Go\u0142\u0105b. \nDemonstratio Mathematica\n 1973, R. 6, nr 1, s. [1], [foto]\n\nTomczyk M.: 75. rocznica \"Sonderaktion Krakau\". \nBiuletyn AGH\n 2014, nr 83, s. 8-9, [foto]\n\nWaliszewski W.: Wspomnienie o profesorze Stanis\u0142awie Go\u0142\u0105bie. \nMatematyka\n 1981, R. 34, nr 2, s. 127-128, [foto - 2 s. ok\u0142.]\n\nWykaz os\u00f3b, kt\u00f3re otrzyma\u0142y Doktoraty Honoris Causa Akademii G\u00f3rniczo-Hutniczej. \nBiuletyn Informacyjny Pracownik\u00f3w AGH\n 1994, nr 5, s. 18\n\nInne\n\nDyplom nadania DHC AGH (na podstawie materia\u0142\u00f3w Muzeum Historii AGH)\n\nZarz\u0105d Cmentarzy Komunalnych. Internetowy Lokalizator Grob\u00f3w [online] [przegl\u0105dany 2.09.2016]. Dost\u0119pny w: \nhttp://www.rakowice.eu\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Stanis\u0142aw_Go\u0142\u0105b&oldid=84660\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/mediawiki/index.php?title=Stanis%C5%82aw_Go%C5%82%C4%85b&oldid=84660", "title": "Stanis\u0142aw Go\u0142\u0105b \u2013 Historia AGH", "depth": 3, "duplicate": false, "content_hash": "9a0c6b377a662285a23bd5e3edc5dd48", "word_count": 1361, "headings": [{"level": 1, "text": "Stanis\u0142aw Go\u0142\u0105b"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}