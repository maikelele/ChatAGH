{"content": "# O kr\u0119gielni | Oficjalna strona Basenu AGH\n\nURL: https://www.basen.agh.edu.pl/?page_id=144\nCrawled: 2025-03-19 22:38:00\n\nW sk\u0142ad kompleksu sportowo \u2013 rozrywkowego Basen AG9H wchodzi nowoczesna kr\u0119gielnia oraz bilard ze stylowym barem. Znajd\u0105 tu tak\u017ce Pa\u0144stwo sto\u0142y do gry w pi\u0142karzyki oraz cymbergaja.\n\nKr\u0119gielnia zbudowana zosta\u0142a z zastosowaniem najnowszych rozwi\u0105za\u0144 firmy Gemax. Jest ca\u0142kowicie zautomatyzowana i komputerowo sterowana. Do Pa\u0144stwa dyspozycji przygotowali\u015bmy dwa tory. W trakcie korzystania z kr\u0119gielni wymagane jest specjalne obuwie dost\u0119pne na miejscu.\n\nRezerwacja tor\u00f3w na podstawie wp\u0142aty zaliczki w kasie kr\u0119gielni\n\nInformacja: tel. \n12 617 48 35\n\nponiedzia\u0142ek-pi\u0105tek w godz. \n14:00-22:30\n\nsobota-niedziela/\u015bwi\u0119ta \n9:00 \u2013 22.30\n\nZasady gry w kr\u0119gle\n\nGra w kr\u0119gle sk\u0142ada si\u0119 z 10 rund. Podczas jednej rundy wykonuje si\u0119 maksymalnie dwa rzuty kul\u0105. Na pocz\u0105tku ka\u017cdej rundy gracz stara si\u0119 str\u0105ci\u0107 wszystkie 10 kr\u0119gli. Je\u017celi gracz str\u0105ci wszystkie kr\u0119gle za pierwszym razem \u2013 ma miejsce tzw. strike, kt\u00f3ry ko\u0144czy rund\u0119. W przypadku gdy nie wszystkie kr\u0119gle zostan\u0105 str\u0105cone za pierwszym razem gracz ma jeszcze jeden rzut. Je\u017celi uda si\u0119 str\u0105ci\u0107 pozosta\u0142e kr\u0119gle rezultat nazywa si\u0119 spare. Gdy po dw\u00f3ch wykonanych rzutach wci\u0105\u017c pozostaj\u0105 nie str\u0105cone kr\u0119gle to runda ko\u0144czy si\u0119 dla gracza tzw. open frame \u2013 gracz otrzymuje tyle punkt\u00f3w, ile str\u0105ci\u0142 kr\u0119gli.\n\nPunktacja:\n\nStrike\n \u2013 Wszystkie 10 kr\u0119gli str\u0105cone za pierwszym razem. Gracz otrzymuje maksymaln\u0105 liczb\u0119 \u2013 10 punkt\u00f3w oraz dodatkowo \u0142\u0105czn\u0105 liczb\u0119 punkt\u00f3w zdobytych podczas dw\u00f3ch nast\u0119pnych rzut\u00f3w kul\u0105.\n\nSpare\n \u2013 Wszystkie 10 kr\u0119gli str\u0105cone w jednej rundzie (w dw\u00f3ch rzutach). Gracz otrzymuje 10 punkt\u00f3w za rund\u0119 oraz dodatkowo liczb\u0119 punkt\u00f3w zdobytych podczas nast\u0119pnego rzutu.\n\nOpen frame\n \u2013 W trakcie jednej rundy nie zosta\u0142y str\u0105cone wszystkie kr\u0119gle. Gracz otrzymuje tyle punkt\u00f3w, ile str\u0105ci\u0142 kr\u0119gli.\n\nMiss\n \u2013 gracz chybi\u0142 w trakcie ca\u0142ej rundy.\n\nPobyt na kr\u0119gielni i bilardzie jest przewidziany do godziny otwarcia w poszczeg\u00f3lne dni.\n\nKr\u0119gielnia otwarta jest:\n\nPoniedzia\u0142ek-pi\u0105tek\u00a0 14.00 \u2013 22.30 \n\nSobota-niedziela/ \u015bwi\u0119ta 9.00 \u2013 22.30\n\nDodaj komentarz \nAnuluj pisanie odpowiedzi\nMusisz si\u0119 \nzalogowa\u0107\n, aby m\u00f3c doda\u0107 komentarz.", "metadata": {"url": "https://www.basen.agh.edu.pl/?page_id=144", "title": "O kr\u0119gielni | Oficjalna strona Basenu AGH", "depth": 3, "duplicate": false, "content_hash": "acdaf9f0ef45625c6d58c62b1946df22", "word_count": 303, "headings": [{"level": 1, "text": ""}, {"level": 1, "text": "W sk\u0142ad kompleksu sportowo \u2013 rozrywkowego Basen AG9H wchodzi nowoczesna kr\u0119gielnia oraz bilard ze stylowym barem. Znajd\u0105 tu tak\u017ce Pa\u0144stwo sto\u0142y do gry w pi\u0142karzyki oraz cymbergaja."}, {"level": 3, "text": "Dodaj komentarzAnuluj pisanie odpowiedzi"}]}}