{"content": "# Apel Rektora AGH o wsparcie Iwano-Frankiwskiego Narodowego Technicznego Uniwersytetu Nafty i Gazu-- Serwis Akademii G\u00f3rniczo-Hutniczej \n\nURL: https://agh.edu.pl/solidarni-z-ukraina/aktualnosci/detail/apel-rektora-agh-o-wsparcie-iwano-frankiwskiego-narodowego-technicznego-uniwersytetu-nafty-i-gazu\nCrawled: 2025-03-19 21:13:54\n\nApel Rektora AGH o wsparcie Iwano-Frankiwskiego Narodowego Technicznego Uniwersytetu Nafty i Gazu \n\n 05/07/2024 \n\nSzanowni Pa\u0144stwo,\n\nnasi s\u0105siedzi wci\u0105\u017c mierz\u0105 si\u0119 ze skutkami wyniszczaj\u0105cych atak\u00f3w, kt\u00f3re od ponad dw\u00f3ch lat prowadzi na ich terytorium Rosja. Kontynuowanie dzia\u0142a\u0144 wojennych przyczynia si\u0119 przede wszystkim do \u015bmierci i cierpienia ludzi, ale tak\u017ce do wyniszczenia ukrai\u0144skiej infrastruktury. Niestety \u2013 ataki nie omijaj\u0105 uniwersytet\u00f3w.\u00a0\n\n22 czerwca 2024 na Iwano-Frankiwski Narodowy Techniczny Uniwersytet Nafty i Gazu przeprowadzono atak, kt\u00f3ry doprowadzi\u0142 do licznych strat. Niemal ca\u0142kowitemu zniszczeniu uleg\u0142 budynek Katedry Urz\u0105dze\u0144 Naftowych i Gazowych, gdzie znajdowa\u0142o si\u0119 Mi\u0119dzynarodowe Centrum Symulatora Wiertniczego wyposa\u017cone w symulator DrillSim 5000. Ponadto, w ataku ucierpia\u0142y tak\u017ce inne budynki \u2013 w tym, budynki administracyjne, kompleks sportowy, biblioteka, basen, sale komputerowe i liczne laboratoria badawcze wraz z ca\u0142\u0105 aparatur\u0105. To setki okien i drzwi wymagaj\u0105cych wymiany, ponad tysi\u0105c m\n2\n dach\u00f3w do odbudowy i ogromne ilo\u015bci niezb\u0119dnego wyposa\u017cenia, kt\u00f3re wymaga odkupienia.\n\nSzkolenie personelu dla sektora energetycznego jest niezwykle istotnym elementem walki o niezale\u017cno\u015b\u0107 Ukrainy. S\u0142u\u017cby ukrai\u0144skie oraz lokalna spo\u0142eczno\u015b\u0107 akademicka dok\u0142adaj\u0105 wszelkich stara\u0144, by jak najszybciej przywr\u00f3ci\u0107 mo\u017cliwo\u015b\u0107 funkcjonowania uczelni, ale zadanie, przed kt\u00f3rym stoj\u0105, jest niezwykle wymagaj\u0105ce i kosztowne. Z tego powodu, chcia\u0142bym przekaza\u0107 Pa\u0144stwu pro\u015bb\u0119 o finansowe wsparcie tamtejszego uniwersytetu, z kt\u00f3r\u0105 zwr\u00f3ci\u0142 si\u0119 do nas Rektor\u00a0Iwano-Frankiwskiego Narodowego Technicznego Uniwersytetu Nafty i Gazu prof. Ihor Chudyk. Mam nadziej\u0119, \u017ce nie przejd\u0105 Pa\u0144stwo oboj\u0119tnie obok tego apelu o pomoc i, w miar\u0119 Pa\u0144stwa indywidualnych mo\u017cliwo\u015bci, przeka\u017c\u0105 wsparcie akademickiej spo\u0142eczno\u015bci zza granicy.\n\nPoni\u017cej znajd\u0105 Pa\u0144stwo informacje niezb\u0119dne do dokonania wp\u0142at.\n\nPrzelewy w polskich z\u0142otych na odbudow\u0119 IFNTUNG:\n\nDane firmy\n Nazwa firmy: BO BF MY UNIVERSITY\n Numer IBAN: UA193052990000026009015513542\n Nazwa banku: JSC CB \"PRIVATBANK\", 1D HRUSHEVSKOHO STR., KYIV, 01001, UKRAINE\n Kod SWIFT banku: PBANUA2X\n Adres firmy: 76019, UKRAINE, OBL. IVANO-FRANKIVSKA, M. IVANO-FRANKIVSKA, STR. KARPATSKA, B. 15\n Banki korespondenci\n Numer konta w banku korespondencie: PL13124000013140533111120301\n Kod SWIFT banku korespondenta: PKOPPLPW\n Bank korespondent: Bank Pekao/Grupa Pekao S.A., Warszawa, Polska\n\nPowr\u00f3t", "metadata": {"url": "https://agh.edu.pl/solidarni-z-ukraina/aktualnosci/detail/apel-rektora-agh-o-wsparcie-iwano-frankiwskiego-narodowego-technicznego-uniwersytetu-nafty-i-gazu", "title": "Apel Rektora AGH o wsparcie Iwano-Frankiwskiego Narodowego Technicznego Uniwersytetu Nafty i Gazu-- Serwis Akademii G\u00f3rniczo-Hutniczej ", "depth": 2, "duplicate": false, "content_hash": "479f9e39e89d2229854594b104d8efc2", "word_count": 313, "headings": [{"level": 1, "text": "Solidarni z Ukrain\u0105 - aktualno\u015bci"}, {"level": 2, "text": "Inne artyku\u0142y z tej kategorii"}, {"level": 2, "text": "Najnowsze artyku\u0142y"}, {"level": 2, "text": "Stopka"}]}}