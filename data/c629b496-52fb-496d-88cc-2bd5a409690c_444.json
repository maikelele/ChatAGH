{"content": "# Ma\u0142opolska Noc Naukowc\u00f3w 2024 | Wydzia\u0142 Informatyki, Elektroniki i Telekomunikacji AGH\n\nURL: https://iet.agh.edu.pl/malopolska-noc-naukowcow-2024/\nCrawled: 2025-03-19 21:31:59\n\nMa\u0142opolska Noc Naukowc\u00f3w 2024\n\nInformacje dla student\u00f3w\n\nWydarzenia\n\nOsi\u0105gni\u0119cia\n\nKonkursy\n\nStypendia i wyjazdy\n\nOferty pracy \u2013 badania\n\nZapraszamy serdecznie na\n Ma\u0142opolsk\u0105 Noc Naukowc\u00f3w\n, \ntradycyjnie w \nostatni pi\u0105tek wrze\u015bnia\n tj. 27.09.2024 r.\nWydarzenie od lat przybli\u017ca\n\u00a0w przyst\u0119pny spos\u00f3b \nosi\u0105gni\u0119cia naukowe\n oraz \ninspiruje m\u0142odych ludzi\n do podj\u0119cia kariery naukowej.\u00a0\nJest nam ogromnie mi\u0142o by\u0107 cz\u0119\u015bci\u0105 tej og\u00f3lnopolskiej inicjatywy. To wyj\u0105tkowe wydarzenie odbywa si\u0119 nie tylko w Ma\u0142opolsce, ale r\u00f3wnie\u017c w Poznaniu, na Pomorzu i 23 krajach Unii Europejskiej.\nW tym roku w programie przygotowali\u015bmy nast\u0119puj\u0105ce prezentacje:\n\nCzy zastanawiali\u015bcie si\u0119 kiedy\u015b co kryje ludzki oddech, jak wiele informacji niesie ze sob\u0105? Czy po analizie oddechu mo\u017cemy zdiagnozowa\u0107 jakie\u015b choroby? Znaczenie ma nie tylko to jak cz\u0119sto i g\u0142\u0119boko oddychamy, ale r\u00f3wnie\u017c jaki sk\u0142ad chemiczny ma to, co wydychamy. Znaczenie analizy wydychanego powietrza poznacie odwiedzaj\u0105c Laboratorium Analizy Biomarker\u00f3w AGH.\nOpiekunowie: \nprof. dr hab. in\u017c. Artur Rydosz, dr in\u017c. Dominik Grochala, mgr in\u017c. Anna Paleczek\nWej\u015bcia grup co p\u00f3\u0142 godziny od 18:00 do 22:30, czas prezentacji: 25-30 minut. \nLiczba uczestnik\u00f3w w jednej turze: maksymalnie 15 os\u00f3b\nRejestracja\n nie jest wymagana.\n\nChcesz polata\u0107 nad Wawelem? To jedyna niepowtarzalna okazja. kilkuminutowy lot nad Krakowem i okolicami. Poczuj si\u0119 jak prawdziwy pilot samolotu Cessna 172 Skyhawk. Prezentacja obejmuje pokaz symulatora lot\u00f3w z mo\u017cliwo\u015bci\u0105 kr\u00f3tkiego pilota\u017cu samolotu.\nOpiekun \ndr Krzysztof Grochot\nPokazy odbywaj\u0105 si\u0119 w turach co 30 min: 18.00 \u2013 18.30, 18.30 \u2013 19.00, 19.00 \u2013 19.30, 19.30-20.00, 20.00-20.30, 20.30-21.00, 21.00 \u2013 21.30, 21.30-22.00, 22.00 -22.30 Liczba uczestnik\u00f3w 6 os\u00f3b na wej\u015bcie\nRejestracja\n nie jest wymagana.\n\nPokazy rozpocznie kr\u00f3tka prezentacja multimedialna, a tak\u017ce filmik ukazuj\u0105cy zaplecze aparaturowe i pomiarowe w tej dziedzinie.\nDodatkow\u0105 atrakcj\u0105 b\u0119dzie prezentacja materia\u0142u bazowego na ogniwa oraz ju\u017c gotowych krzemowych ogniw s\u0142onecznych, pojedynczych i po\u0142\u0105czonych w modu\u0142. Zaprezentowane zostan\u0105 tak\u017ce przyk\u0142adowe pomiary elektryczne parametr\u00f3w ogniw s\u0142onecznych (pr\u0105du, napi\u0119cia i sprawno\u015bci), kt\u00f3re okre\u015blaj\u0105 ich jako\u015b\u0107.\nMamy nadziej\u0119, \u017ce te kr\u00f3tkie pokazy przybli\u017c\u0105 zagadnienia fotowoltaiki oraz dostarcz\u0105 widzom argument\u00f3w zach\u0119caj\u0105cych do popularyzacji inwestycji fotowoltaicznych w Polsce.\nOpiekun \ndr hab. in\u017c. Barbara Swatowska, prof. AGH\nWej\u015bcia grup co p\u00f3\u0142 godziny od 18:30 do 22:30, czas prezentacji: 25-30 minut. \nLiczba uczestnik\u00f3w w jednej turze: maksymalnie 15 os\u00f3b.\nRejestracja\n nie jest wymagana.\n\nZaczniemy od wyja\u015bnienia podstawowych poj\u0119\u0107 i poka\u017cemy ich praktyczny skutek. Uk\u0142ady b\u0119d\u0105 budowane przez uczestnik\u00f3w samodzielnie na p\u0142ytkach stykowych w laboratorium, gdzie na co dzie\u0144 odbywaj\u0105 si\u0119 zaj\u0119cia ze studentami, co pozwoli na zapoznanie si\u0119 z profesjonalnym sprz\u0119tem pomiarowym, kt\u00f3ry wykorzystuj\u0105 studenci. Poka\u017cemy, \u017ce elektronika nie jest magiczn\u0105 i tajemn\u0105 wiedz\u0105. Mo\u017ce sta\u0107 si\u0119 fajnym hobby dla m\u0142odego cz\u0142owieka, a doros\u0142ym \u017cyciu, kto wie\u2026\nOpiekun: \ndr in\u017c. Ireneusz Brzozowski\nGodziny 18:00, 19:00, 20:00, 21:00, 22:00, 23:00 \nRejestracja\n nie jest wymagana.\n\nNa pocz\u0105tku uczestnik b\u0119dzie m\u00f3g\u0142 spr\u00f3bowa\u0107 swoich si\u0142 w muzycznej rozgrywce w ramach do\u015bwiadczenia w rzeczywisto\u015bci wirtualnej. UWAGA: Ka\u017cda osoba musi wyrazi\u0107 pisemn\u0105 zgod\u0119 na udzia\u0142 w do\u015bwiadczeniu. Osoby niepe\u0142noletnie mog\u0105 bra\u0107 udzia\u0142 w do\u015bwiadczeniach wy\u0142\u0105cznie za zgod\u0105 opiekun\u00f3w. Ponadto we\u017amiesz udzia\u0142 w prezentacji:\n\u2013 podstaw i zagro\u017ce\u0144 wynikaj\u0105cych z u\u017cycia sieci neuronowych w przetwarzaniu d\u017awi\u0119ku\n\u2013 prototypu systemu do analizy mowy lekarza opracowywanego przez Zesp\u00f3\u0142 Przetwarzania Sygna\u0142\u00f3w w Instytucie Elektroniki\nOpiekunowie: \ndr in\u017c. Marcin Witkowski, mgr in\u017c. Jan Jasi\u0144ski, mgr in\u017c. Mateusz Bara\u0144ski\nPrezentacje w godzinach 18:00, 18:30, 19:00, 19:30, 20:00 \u2013 przerwa techniczna, 20:30, 21:00, 21:30, 22:00.\nRejestracja\n nie jest wymagana.\n\nZapraszamy do odkrycia fascynuj\u0105cego \u015bwiata przysz\u0142o\u015bci, w kt\u00f3rym technologia 5G zmienia nasz\u0105 codzienno\u015b\u0107! W ramach Ma\u0142opolskiej Nocy Naukowc\u00f3w zaprezentujemy najnowszy sprz\u0119t zakupiony w projekcie \u201eLaboratorium sieci 5G wraz z otoczeniem\u201d. Dowiesz si\u0119, jak dzia\u0142a ta nowoczesna sie\u0107, jakie ma zastosowania i jak zmieni \u015bwiat, kt\u00f3ry znasz. Zaprezentujemy tak\u017ce innowacyjne us\u0142ugi i oprogramowanie stworzone specjalnie na potrzeby tej technologii. To niepowtarzalna okazja, aby z bliska przyjrze\u0107 si\u0119 rozwi\u0105zaniom, kt\u00f3re wkr\u00f3tce stan\u0105 si\u0119 standardem. Przyjd\u017a, odkrywaj i baw si\u0119, poznaj\u0105c tajniki 5G!\nOpiekunowie: \ndr hab. in\u017c. Marek Natkaniec, prof. AGH\ndr hab. in\u017c. Piotr Bory\u0142o, prof. AGH\nPrezentacje w godzinach 18:00-21.00 w trybie ci\u0105g\u0142ym.\nRejestracja\n nie jest wymagana.\n\nKa\u017cdego dnia, ka\u017cdy z nas wytwarza spor\u0105 ilo\u015b\u0107 danych cyfrowych w postaci zdj\u0119\u0107, film\u00f3w, e-maili itp. Czy zastanawiali\u015bcie si\u0119 kiedy\u015b w jaki spos\u00f3b komputer przechowuje informacje? Podczas jednego, du\u017cego wydarzenia, jak np. otwarcie Igrzysk Olimpijskich, powstaj\u0105 dane, kt\u00f3re wymagaj\u0105 centra danych z prawdziwego zdarzenia, w kt\u00f3rych b\u0119d\u0105 one archiwizowane. W trakcie pokazu w Laboratorium Elektroniki Spinowej opowiemy, w jaki spos\u00f3b te dane s\u0105 kodowane, kompresowane i zapisywane w postaci malutkich domen magnetycznych na specjalnych dyskach lub ta\u015bmach. Przygotowali\u015bmy co\u015b dla m\u0142odszych uczestnik\u00f3w jak i bardziej do\u015bwiadczonych adept\u00f3w technologii. Poka\u017cemy jak wytwarzamy pami\u0119ci o pojemno\u015bci \u201eencyklopedii na g\u0142\u00f3wce od szpilki\u201d jak badamy nowoczesne sensory magnetyczne oraz co planujemy zrobi\u0107, \u017ceby dane cyfrowe nie doprowadzi\u0142y naszej planety do wrzenia w najbli\u017cszym czasie.\nOpiekunowie: \ndr hab. in\u017c. Witold Skowro\u0144ski, prof. AGH\nPrezentacje w godzinach 18:00-21.00\nWymagana rejestracja\n\nLINK\n\nInformacje dla student\u00f3w\n\nWydarzenia\n\nOsi\u0105gni\u0119cia\n\nKonkursy\n\nStypendia i wyjazdy\n\nOferty pracy \u2013 badania", "metadata": {"url": "https://iet.agh.edu.pl/malopolska-noc-naukowcow-2024/", "title": "Ma\u0142opolska Noc Naukowc\u00f3w 2024 | Wydzia\u0142 Informatyki, Elektroniki i Telekomunikacji AGH", "depth": 3, "duplicate": false, "content_hash": "5882a2105f3432ac2cfc756907c7108e", "word_count": 792, "headings": [{"level": 1, "text": "Ma\u0142opolska Noc Naukowc\u00f3w 2024"}]}}