{"content": "#  BaDAP AGH -- Biblioteka G\u0142\u00f3wna AGH \n\nURL: https://bg.agh.edu.pl/nauka/badap-agh\nCrawled: 2025-03-19 22:38:49\n\nPrzejd\u017a do tre\u015bci\n\nPrzejd\u017a do stopki\n\n BaDAP AGH \n\nBaza Danych o Autorach i Publikacjach AGH (BaDAP)\n prezentuje opisy bibliograficzne publikacji pracownik\u00f3w, doktorant\u00f3w i student\u00f3w Akademii G\u00f3rniczo-Hutniczej w Krakowie. Przedstawione informacje zosta\u0142y uzupe\u0142nione o identyfikatory autor\u00f3w, linki do zewn\u0119trznych baz danych oraz dane bibliometryczne (w tym cytowania publikacji). BaDAP jest kontynuacj\u0105 wydawanej od 1959 r. (pocz\u0105tkowo w wersji drukowanej) Bibliografii Publikacji Pracownik\u00f3w AGH.\n\nBaza powstaje na podstawie\u00a0\nZarz\u0105dzenia JM Rektora AGH nr 65/2023\n. Rejestruje publikacje, kt\u00f3re powsta\u0142y od roku 1999 w\u0142\u0105cznie. Opisy publikacji z lat wcze\u015bniejszych dodawane s\u0105 w przypadku, gdy nie zosta\u0142y uj\u0119te w drukowanych wersjach Bibliografii.\n\nCz\u0119\u015b\u0107 informacji dost\u0119pna jest po zalogowaniu.\n\nNadz\u00f3r merytoryczny nad zawarto\u015bci\u0105 bazy:\n\nOddzia\u0142\u00a0Informacji Naukowej\n\n+48 12 617 32 15\n\noin@bg.agh.edu.pl\n\nbadap@agh.edu.pl\n (publikacje naukowe, popularnonaukowe)\n\nOddzia\u0142\u00a0Zbior\u00f3w Specjalnych\n\n+48 12 617 32 17\n\nozs@bg.agh.edu.pl\n (dokumenty patentowe)\n\n Jak i gdzie zarejestrowa\u0107 publikacj\u0119 w BaDAP? \n\nMo\u017cesz przes\u0142a\u0107 pe\u0142ny tekst na adres: \noin@bg.agh.edu.pl\n\u00a0lub skorzysta\u0107 z formularza zamieszczonego w bazie BaDAP.\u00a0Je\u015bli nie ma takiej mo\u017cliwo\u015bci, przynie\u015b orygina\u0142 publikacji do \nCzytelni Oddzia\u0142u Informacji Naukowej\n.\n\nJe\u017celi publikacja jest w j\u0119zyku innym ni\u017c angielski (np. w j\u0119zyku polskim, rosyjskim, niemieckim itd.), do\u0142\u0105cz t\u0142umaczenie tytu\u0142u publikacji na j\u0119zyk angielski. Jest to warunek konieczny, aby publikacja mog\u0142a zosta\u0107 wpisana do bazy. Zarejestrowane materia\u0142y zwracamy autorom.\n\n Jakie s\u0105 przepisy dotycz\u0105ce kwalifikowania publikacji? \n\nSzczeg\u00f3\u0142owe informacje dotycz\u0105ce bie\u017c\u0105cych zasad kwalifikowania oraz punktowania publikacji uzyskasz podczas zg\u0142aszania publikacji do rejestracji lub telefonicznie \n+48 12 617 32 15\n.\n\n Jakie materia\u0142y s\u0105 rejestrowane w BaDAP? \n\nWszystkie typy prac naukowych i popularnonaukowych (ksi\u0105\u017cki, fragmenty ksi\u0105\u017cek, monografie, skrypty, podr\u0119czniki, artyku\u0142y z czasopism, referaty pokonferencyjne, opisy patentowe, opisy wzor\u00f3w u\u017cytkowych i przemys\u0142owych, zg\u0142oszenia patentowe, normy, mapy, atlasy, raporty, sprawozdania itd.) opublikowane w formie drukowanej lub elektronicznej (na p\u0142ytach CD, na dysku Flash oraz w Internecie).\n\n Jaki powinien by\u0107 prawid\u0142owy zapis afiliacji przy publikacjach naukowych pracownik\u00f3w AGH? \n\nZgodnie z \nZarz\u0105dzeniem nr 54/2023 Rektora Akademii G\u00f3rniczo-Hutniczej im. Stanis\u0142awa Staszica w Krakowie z dnia 26 wrze\u015bnia 2023 r.\n\u00a0prawid\u0142owa afiliacja Uczelni brzmi:\n\nw wersji polskoj\u0119zycznej: \nAGH Akademia G\u00f3rniczo-Hutnicza\n lub \nAGH w Krakowie\n,\n w wersji angloj\u0119zycznej: \nAGH University of Krakow\n lub \nAGH University\n.\n\nNazwa Uczelni powinna wyst\u0119powa\u0107 zawsze na pierwszym miejscu, przed nazw\u0105 jednostki, b\u0119d\u0105c\u0105 cz\u0119\u015bci\u0105 sk\u0142adow\u0105 AGH (np. wydzia\u0142u, katedry).\n\n Dlaczego w bazie nie widz\u0119 wszystkich moich publikacji? \n\nBaza rejestruje przede wszystkim prace afiliowane nazw\u0105 Uczelni. Od 2013 roku, za zgod\u0105 w\u0142adz rektorskich, do bazy wprowadzane s\u0105 tak\u017ce opisy prac, w kt\u00f3rych przy nazwisku autora/autor\u00f3w podano inn\u0105 ni\u017c AGH afiliacj\u0119 (nazw\u0119 innej uczelni/instytucji).\n\nOd 2017 roku publikacje autor\u00f3w, kt\u00f3rzy zadeklarowali prowadzenie dzia\u0142alno\u015bci naukowej w dw\u00f3ch dyscyplinach, widoczne s\u0105 po przypisaniu pracy do jednej z dyscyplin.\n\n Czyje publikacje mog\u0105 by\u0107 zarejestrowane w BaDAP? \n\nW BaDAP rejestrowane s\u0105 publikacje naukowe i popularnonaukowe wszystkich pracownik\u00f3w naukowych AGH oraz doktorant\u00f3w, jak r\u00f3wnie\u017c pracownik\u00f3w bibliotecznych, administracyjnych, in\u017cynieryjno-technicznych, naukowo-technicznych, specjalist\u00f3w oraz pracownik\u00f3w emerytowanych i student\u00f3w.\n\n Czy w bazie BaDAP rejestrowane s\u0105 patenty i zg\u0142oszenia patentowe? \n\nTak, s\u0105 rejestrowane zar\u00f3wno opisy patentowe, zg\u0142oszenia patentowe, jak i opisy wzor\u00f3w u\u017cytkowych.\n\n Gdzie mog\u0119 sprawdzi\u0107 liczb\u0119 punkt\u00f3w MNiSW dla publikacji zarejestrowanych w bazie BaDAP? \n\nPunkty dla tytu\u0142\u00f3w czasopism oraz serii wydawniczych i materia\u0142\u00f3w konferencyjnych sprawdzi\u0107 nale\u017cy na \nwykazach Ministerstwa Nauki i Szkolnictwa Wy\u017cszego\n.\n\nUzupe\u0142nianie opis\u00f3w bibliograficznych okre\u015blonymi warto\u015bciami punktowymi jest oparte na zasadach okre\u015blonych w:\n\nRozporz\u0105dzeniu Ministra Nauki i Szkolnictwa Wy\u017cszego z dnia 22 lutego 2019 r. w sprawie ewaluacji jako\u015bci dzia\u0142alno\u015bci naukowej\n,\n\nRozporz\u0105dzeniu\u00a0Ministra Edukacji i Nauki z dnia 19 pa\u017adziernika 2021 r. zmieniaj\u0105ce rozporz\u0105dzenie w sprawie ewaluacji jako\u015bci dzia\u0142alno\u015bci naukowej\n.\n\nJe\u015bli masz pytania w sprawie punktacji MNiSW, skontaktuj si\u0119 z \nOddzia\u0142em Informacji Naukowej.\n\nStopka\n\nBiblioteka G\u0142\u00f3wna AGH wdra\u017ca system biblioteczny ALMA\nDofinansowano ze \u015brodk\u00f3w Ministra Kultury i Dziedzictwa Narodowego w ramach realizacji Narodowego Programu Rozwoju Czytelnictwa 2.0 na lata 2021\u20132025. \n\nBiblioteka G\u0142\u00f3wna Akademii G\u00f3rniczo-Hutniczej\nim. Stanis\u0142awa Staszica w Krakowie\nal. Mickiewicza 30, 30-059 Krak\u00f3w, pawilon U-1\ntel. +48 12 617 32 08\ne-mail: bgagh@bg.agh.edu.pl\n\nDost\u0119pno\u015b\u0107\nOchrona danych osobowych\nIntranet BG\nNewsletter BGinfo\nMapa strony\n\nFanpage BG AGH w serwisie Facebook\">\nFanpage AGH w serwisie Linkedin\">\nFanpage AGH w serwisie Instagram\">\nKana\u0142 BG AGH w serwisie YouTube\">\n\nBack", "metadata": {"url": "https://bg.agh.edu.pl/nauka/badap-agh", "title": " BaDAP AGH -- Biblioteka G\u0142\u00f3wna AGH ", "depth": 3, "duplicate": false, "content_hash": "2e9bdfcf6c9349578d121ceb426b2ae6", "word_count": 664, "headings": [{"level": 1, "text": "BaDAP AGH"}, {"level": 2, "text": "Stopka"}]}}