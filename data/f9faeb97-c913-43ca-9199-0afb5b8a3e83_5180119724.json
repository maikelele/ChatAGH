{"metadata": {"url": "https://akademik.agh.edu.pl/dokumenty/2024/informacje-crm", "title": "\n        Akademik w Krakowie - MS AGH\u00a0Informacje dla student\u00f3w AGH dotycz\u0105ce rozdzia\u0142u miejsc w domach studenckich\n", "depth": 2, "duplicate": false, "content_hash": "0919f3d7e368374f43d5ffa7ea443ca0", "word_count": 307, "headings": [{"level": 3, "text": "INFORMACJE DOTYCZ\u0104CE ROZDZIA\u0141U MIEJSC W DOMACH STUDENCKICH MS AGH NA ROK AKADEMICKI 2024/25 DLA STUDENT\u00d3W AGH (STUDI\u00d3W STACJONARNYCH I i\u00a0II STOPNIA)"}]}, "content": "# \n        Akademik w Krakowie - MS AGH\u00a0Informacje dla student\u00f3w AGH dotycz\u0105ce rozdzia\u0142u miejsc w domach studenckich\n\n\nURL: https://akademik.agh.edu.pl/dokumenty/2024/informacje-crm\nCrawled: 2025-03-20 01:12:39\n\nPrzejd\u017a do dokumentu\n\nINFORMACJE DOTYCZ\u0104CE ROZDZIA\u0141U MIEJSC W DOMACH STUDENCKICH MS AGH NA ROK AKADEMICKI 2024/25 DLA STUDENT\u00d3W AGH (STUDI\u00d3W STACJONARNYCH I i\u00a0II STOPNIA)\n\nRozdzia\u0142 miejsc w\u00a0domach studenckich odb\u0119dzie si\u0119 centralnie, za pomoc\u0105 elektronicznego systemu \nhttps://akademik.agh.edu.pl/\n\nPrawid\u0142owa rejestracja w\u00a0systemie informatycznym jest niezb\u0119dna do ubiegania si\u0119 o\u00a0przyznanie miejsca w\u00a0domu studenckim.\n\nPrawo do ubiegania si\u0119 o\u00a0przyznanie miejsca w\u00a0domu studenckim przys\u0142uguje studentowi AGH, kt\u00f3ry:\n\nnie naruszy\u0142 postanowie\u0144 Regulaminu Mieszka\u0144c\u00f3w Miasteczka Studenckiego AGH w\u00a0Krakowie,\n\nnie zalega z\u00a0nale\u017cno\u015bciami wobec Miasteczka Studenckiego AGH.\n\nMiejsce w\u00a0domu studenckim przyznawane jest na wniosek sk\u0142adany w\u00a0systemie w\u00a0formie elektronicznej. Wniosek dost\u0119pny jest wy\u0142\u0105cznie po akceptacji, dost\u0119pnego w\u00a0systemie, elektronicznego o\u015bwiadczenia mieszka\u0144ca.\n\nWniosek nale\u017cy z\u0142o\u017cy\u0107 w\u00a0terminie okre\u015blonym w \nharmonogramie\n\nMiejsca w\u00a0domach studenckich przyznawane s\u0105 w\u00a0oparciu o\u00a0kryteria, kt\u00f3re zosta\u0142y opisane w\u00a0dokumencie dost\u0119pnym na stronie systemu informatycznego.\n\nSzczeg\u00f3\u0142owe informacje dotycz\u0105ce mo\u017cliwo\u015bci ubiegania si\u0119 o\u00a0dodatkowe miejsce dla ma\u0142\u017conka, dziecka, osoby asystuj\u0105cej studentowi z\u00a0niepe\u0142nosprawno\u015bci\u0105 lub dla siebie, w\u00a0celu samodzielnego zakwaterowania w\u00a0pokoju dwuosobowym, zosta\u0142y zawarte w\u202fkryteriach przyznawania miejsc.\n\nStudenci AGH, kt\u00f3rzy \nnie dotrzymaj\u0105\n okre\u015blonego w\u00a0harmonogramie terminu sk\u0142adania wniosk\u00f3w \nw\u202ftrybie podstawowym\n, b\u0119d\u0105 mogli z\u0142o\u017cy\u0107 elektroniczny wniosek o\u00a0rozpatrzenie sprawy po terminie \nw\u202ftrybie dodatkowym\n.\n\nDla student\u00f3w AGH, kt\u00f3rym \nnie zostanie przyznane miejsce w\u00a0domu studenckim w\u00a0trybie podstawowym\n, udost\u0119pniona zostanie \nmo\u017cliwo\u015b\u0107 z\u0142o\u017cenia elektronicznego wniosku o\u00a0ponowne rozpatrzenie sprawy\n wraz z\u00a0uzasadnieniem szczeg\u00f3lnych okoliczno\u015bci. Wymagane b\u0119dzie za\u0142\u0105czenie zeskanowanych dokument\u00f3w potwierdzaj\u0105cych zasadno\u015b\u0107 sk\u0142adanego wniosku.\n\nStudenci AGH, kt\u00f3rzy nie z\u0142o\u017cyli wniosk\u00f3w w\u00a0trybie podstawowym, nie b\u0119d\u0105 mogli dokona\u0107 rezerwacji pokoju na kolejny rok akademicki.\n\nZakwaterowanie w\u00a0domu studenckim mo\u017cliwe b\u0119dzie wy\u0142\u0105cznie po z\u0142o\u017ceniu w\u00a0systemie informatycznym deklaracji zakwaterowania. \nDeklaracj\u0119 zakwaterowania\n lub rezygnacj\u0119 z\u00a0miejsca nale\u017cy z\u0142o\u017cy\u0107 w\u00a0terminie \nod 15 sierpnia do 11 wrze\u015bnia 2024 r. (12:00)\n pod rygorem utraty miejsca.\n\nProsimy o\u00a0uwa\u017cne zapoznanie si\u0119 z\u00a0dokumentami na stronie \nhttps://akademik.agh.edu.pl/dokumenty/"}