{"content": "# Nauczyciele akademiccy wyr\u00f3\u017cnieni w ankietach studenckich | Wydzia\u0142 Informatyki, Elektroniki i Telekomunikacji AGH\n\nURL: https://iet.agh.edu.pl/nauczyciele-wyroznieni-w-ankietach/\nCrawled: 2025-03-19 21:31:42\n\nNauczyciele akademiccy wyr\u00f3\u017cnieni w ankietach studenckich\n\nInformacje dla student\u00f3w\n\nWydarzenia\n\nOsi\u0105gni\u0119cia\n\nKonkursy\n\nStypendia i wyjazdy\n\nOferty pracy \u2013 badania\n\nW dniu dzisiejszym uhonorowano nauczycieli akademickich, kt\u00f3rzy uzyskali najlepsze wyniki w ankietach studenckich.\nProwadz\u0105cy uroczysto\u015b\u0107 Prorektor ds. Kszta\u0142cenia \nprof. dr hab. in\u017c. Krzysztof Mendrok\n w swoim wyst\u0105pieniu zwr\u00f3ci\u0142 uwag\u0119, \u017ce poprzez jako\u015b\u0107 kszta\u0142cenia mamy wp\u0142yw na zdolno\u015bci naszych absolwent\u00f3w w przysz\u0142ej pracy zawodowej i temu jak przys\u0142u\u017c\u0105 si\u0119 spo\u0142ecze\u0144stwu. Pogratulowa\u0142 zgromadzonym wysokich ocen i podzi\u0119kowa\u0142 za podej\u015bcie. \nStudenci oceniaj\u0105 ca\u0142okszta\u0142t \u2013 merytoryk\u0119, spos\u00f3b przygotowania materia\u0142u, podej\u015bcie do studenta, kultur\u0119 \u2013 i te cechy Pa\u0144stwo reprezentujecie, my\u015bl\u0119, \u017ce Akademia mo\u017ce by\u0107 z Was dumna.\nZgromadzeni w auli nauczyciele otrzymali gratulacje i okoliczno\u015bciowe dyplomy.\nZ Wydzia\u0142u Informatyki, Elektroniki i Telekomunikacji najlepsze wyniki w ankietach otrzymali:\nMgr in\u017c. Karol Salwik\nZwi\u0105zany z\n Instytutem Elektroniki\n. Jego zainteresowania naukowe obejmuj\u0105 zagadnienia optymalizacji pracy\u00a0\n\n\u0142\u0105czy \n\u015bwiat\u0142owodowych do transferu sygna\u0142\u00f3w wzorcowych czasu i cz\u0119stotliwo\u015bci.\nProwadzi zaj\u0119cia m.in.: z przedmiot\u00f3w: Wprowadzenie do elektroniki, Miernictwo elektroniczne, Symulacja uk\u0142ad\u00f3w elektronicznych, Programowanie sieciowe, Analogue Electronic Circuits czy Systemy i sieci telekomunikacyjne.\nDr in\u017c. \u0141ukasz Krzak\nZwi\u0105zany z \nInstytutem Elektroniki\n. Jego zainteresowania naukowe obejmuj\u0105 g\u0142\u00f3wnie aspekty komunikacji radiowej w rozleg\u0142ych sieciach bezprzewodowych systemu Internetu Rzeczy oraz oprogramowanie dla system\u00f3w wbudowanych.\nProwadzi zaj\u0119cia m.in.: z przedmiot\u00f3w: Operating Systems for Embedded Systems, Systemy operacyjne dla system\u00f3w wbudowanych, Bezprzewodowe sieci kontrolno-steruj\u0105ce oraz Aplikacje mikrokontroler\u00f3w.\nJest ponadto zaanga\u017cowany w prowadzenie \nLaboratorium Technik Radiowych\n oraz \nLaboratorium Kompatybilno\u015bci System\u00f3w Zasilania\n w Centrum Energetyki AGH, gdzie prowadzi badania urz\u0105dze\u0144 pod k\u0105tem kompatybilno\u015bci elektromagnetycznej (EMC) oraz zgodno\u015bci z aktualnymi normami i standardami dot. \u0142\u0105czno\u015bci bezprzewodowej.\nDr in\u017c. Artur Laso\u0144\nZwi\u0105zany jest z \nInstytutem Telekomunikacji.\n Zainteresowania naukowe dr. in\u017c. Artura Lasonia zwi\u0105zane s\u0105 z sieciowymi aspektami wirtualizacji zasob\u00f3w obliczeniowych, sieciami optycznymi i sieciami 5G.\nProwadzi zaj\u0119cia na kierunku Teleinformatyka i Cyberbezpiecze\u0144stwo m.in.: z przedmiot\u00f3w: Ewolucja sieci, Sieci \u015bwiat\u0142owodowe czy Pracownia projektowa i Warsztaty dyplomowe. Jest r\u00f3wnie\u017c opiekunem studi\u00f3w podyplomowych \nBezpiecze\u0144stwo sieci teleinformatycznych\n obejmuj\u0105cych podstawy technologii sieci teleinformatycznych oraz powi\u0105zane z nimi aspekty bezpiecze\u0144stwa sieci i system\u00f3w.\nJest aktywnym cz\u0142onkiem zespo\u0142u realizuj\u0105cego projekt z zakresu architektury bezpiecze\u0144stwa sieci 5G.\nWszystkim nagrodzonym sk\u0142adamy serdeczne gratulacje.\n\ndr in\u017c. Artur Laso\u0144 odbiera list gratulacyjny podczas uroczysto\u015bci wr\u0119czenia list\u00f3w gratulacyjnych dla nauczycieli kt\u00f3rzy uzyskali najlepsze wyniki w ankietach studenckich.\ndr in\u017c. \u0141ukasz Krzak odbiera list gratulacyjny podczas uroczysto\u015bci wr\u0119czenia list\u00f3w gratulacyjnych dla nauczycieli kt\u00f3rzy uzyskali najlepsze wyniki w ankietach studenckich.\nmgr in\u017c. Karol Salwik odbiera list gratulacyjny podczas uroczysto\u015bci wr\u0119czenia list\u00f3w gratulacyjnych dla nauczycieli kt\u00f3rzy uzyskali najlepsze wyniki w ankietach studenckich.\nPami\u0105tkowe zdj\u0119cie z w\u0142adzami Uczelni i Wydzia\u0142u podczas uroczysto\u015bci wr\u0119czenia list\u00f3w gratulacyjnych dla nauczycieli kt\u00f3rzy uzyskali najlepsze wyniki w ankietach studenckich.\n\nFot. Joanna Roczniewska-Cie\u015blik, Zbigniew Sulima\n\nInformacje dla student\u00f3w\n\nWydarzenia\n\nOsi\u0105gni\u0119cia\n\nKonkursy\n\nStypendia i wyjazdy\n\nOferty pracy \u2013 badania", "metadata": {"url": "https://iet.agh.edu.pl/nauczyciele-wyroznieni-w-ankietach/", "title": "Nauczyciele akademiccy wyr\u00f3\u017cnieni w ankietach studenckich | Wydzia\u0142 Informatyki, Elektroniki i Telekomunikacji AGH", "depth": 3, "duplicate": false, "content_hash": "3a4a0f6f4656f48ee2f2057f2dd315f0", "word_count": 445, "headings": [{"level": 1, "text": "Nauczyciele akademiccy wyr\u00f3\u017cnieni w ankietach studenckich"}]}}