{"content": "# Ignacy Mo\u015bcicki \u2013 Historia AGH\n\nURL: https://historia.agh.edu.pl/mediawiki/index.php?title=Ignacy_Mo%C5%9Bcicki&oldid=84587\nCrawled: 2025-03-19 22:24:23\n\nIgnacy Mo\u015bcicki\n\nZ Historia AGH\n\nWersja z dnia 13:30, 5 cze 2024 autorstwa \nJustyna.Stanek\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nIgnacy Mo\u015bcicki\n\nNazwisko\n\nMo\u015bcicki\n\nImi\u0119 / imiona\n\nIgnacy\n\nTytu\u0142y / stanowiska\n\nProf.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n1 grudnia 1867\n\nMiejsce urodzenia\n\nMierzan\u00f3w\n\nData \u015bmierci\n\n2 pa\u017adziernika 1946\n\nMiejsce \u015bmierci\n\nVersoix  (Szwajcaria)\n\nDyscyplina/specjalno\u015bci\n\nchemia\n, \npolityka\n\nRok przyznania doktoratu h.c. AGH\n\n1934\n\nPow\u00f3d przyznania doktoratu h.c. AGH\n\nza zas\u0142ugi po\u0142o\u017cone na polu chemii i\u00a0elektrochemii\n\nProf. \nIgnacy Mo\u015bcicki\n (1867\u20131946)\n\nPrezydent Rzeczypospolitej Polskiej w latach 1926-1939\n\nDyscyplina/specjalno\u015bci: chemia, polityka\n\nNota biograficzna\n\nUrodzi\u0142 si\u0119 w 1 grudnia 1867 roku w\u00a0Mierzanowie (ko\u0142o Ciechanowa). Zmar\u0142 2 pa\u017adziernika 1946 roku w\u00a0Versoix pod Genew\u0105.\n\nW 1993 roku szcz\u0105tki Ignacego Mo\u015bcickiego przewieziono do Polski i z\u0142o\u017cono w krypcie prezydenckiej bazyliki archikatedralnej \u015bw. Jana w Warszawie. Symboliczny gr\u00f3b Mo\u015bcickiego znajduje si\u0119 w alei zas\u0142u\u017conych na Cmentarzu Pow\u0105zkowskim w Warszawie. \n\nW\u00a0latach 1887\u20131891 studiowa\u0142 na politechnice w\u00a0Rydze, gdzie m.in. organizowa\u0142 polskie k\u00f3\u0142ka o\u015bwiatowe. Zagro\u017cony aresztowaniem za dzia\u0142alno\u015b\u0107 niepodleg\u0142o\u015bciow\u0105 wyjecha\u0142 do Londynu (1892), gdzie pracowa\u0142 i\u00a0jednocze\u015bnie uczy\u0142 si\u0119 w\u00a0Technical College Finsbury (do 1897 roku).\n\nW\u00a0latach 1897\u20131912 przebywa\u0142 w\u00a0Szwajcarii, gdzie pocz\u0105tkowo by\u0142 asystentem prof. J\u00f3zefa Wierusza-Kowalskiego i\u00a0zajmowa\u0142 si\u0119 problemami chemii nieorganicznej, zw\u0142aszcza elektrochemii; wsp\u00f3\u0142pracowa\u0142 z\u00a0wieloma zak\u0142adami chemicznymi. W\u00a01912\u00a0roku wr\u00f3ci\u0142 do Galicji, gdzie obj\u0105\u0142 Katedr\u0119 Chemii Fizycznej i\u00a0Elektrochemii w\u00a0Szkole Politechnicznej we Lwowie.\n\nW\u00a01916 roku zorganizowa\u0142 Instytut Bada\u0144 Naukowych i\u00a0Technicznych \u201eMatan\u201d we Lwowie, a w\u00a0latach 1917\u20131922 wsp\u00f3\u0142pracowa\u0142 z\u00a0krajowym przemys\u0142em naftowym. W\u00a01922\u00a0roku zosta\u0142 mianowany dyrektorem fabryki zwi\u0105zk\u00f3w azotowych w\u00a0Chorzowie, kt\u00f3r\u0105 uruchomi\u0142 pomimo opuszczenia jej przez personel niemiecki.\n\nW\u00a01925 roku zosta\u0142 wybrany rektorem Politechniki Lwowskiej; od tego roku kierowa\u0142 r\u00f3wnie\u017c Katedr\u0105 Elektrochemii Technicznej Politechniki Warszawskiej.\n\nW latach 1901\u20131912 opracowa\u0142, a nast\u0119pnie udoskonali\u0142 przemys\u0142owe metody otrzymywania kwasu azotowego z powietrza przez syntez\u0119 tlenk\u00f3w azotu w \u0142uku elektrycznym. Zaprojektowa\u0142, wybudowa\u0142 i uruchomi\u0142 kilka fabryk kwasu azotowego w Szwajcarii. Wsp\u00f3\u0142autor wielu metod i urz\u0105dze\u0144 do rafinacji ropy naftowej. Z\u00a0jego inicjatywy powsta\u0142y zak\u0142ady chemiczne w\u00a0Mo\u015bcicach ko\u0142o Tarnowa. \n\nW 1934 roku otrzyma\u0142 tytu\u0142 doktora honoris causa Akademii G\u00f3rniczej w Krakowie za zas\u0142ugi po\u0142o\u017cone na polu chemii i elektrochemii.\n\nW latach 1926\u20131939 sprawowa\u0142 urz\u0105d Prezydenta Rzeczypospolitej Polskiej. Po \u015bmierci J\u00f3zefa Pi\u0142sudskiego w\u00a01935\u00a0roku by\u0142 przyw\u00f3dc\u0105 tzw. grupy zamkowej obozu sanacyjnego. Podczas kampanii wrze\u015bniowej 1939\u00a0roku internowany w\u00a0Rumunii, prerogatywy prezydenckie przekaza\u0142 W\u0142adys\u0142awowi Raczkiewiczowi. Dzi\u0119ki interwencjom dyplomatycznym przeni\u00f3s\u0142 si\u0119 w\u00a0grudniu 1939\u00a0roku do Szwajcarii, gdzie przebywa\u0142 do \u015bmierci.\n\n\u0179r\u00f3d\u0142a do biogramu\n\nKsi\u0105\u017cki\n\n75 lat Akademii G\u00f3rniczo-Hutniczej im. Stanis\u0142awa Staszica w Krakowie. Krak\u00f3w 1994. [Rozdz.] Doktorzy honoris causa, s. [1], [foto]\n\nEncyklopedyczny s\u0142ownik s\u0142awnych Polak\u00f3w. Pod red. J. Borowca. Warszawa 1996, s. 245-246\n\nFlorkowska B. [et al.]: Wysokie napi\u0119cie w elektroenergetyce\u00a0: wybrane zagadnienia i obliczenia. Krak\u00f3w 2020, s. 775-776, [foto]\n\nLichocka H.: Ignacy Mo\u015bcicki. Radom 2011, 411 s., [foto]\n\nLudzie nauki dla niepodleg\u0142ej\u00a0: poszerzone biogramy naukowc\u00f3w prezentowanych na wystawie. Pod red. A. Kurkiewicza i J. Witek. Katowice 2018 s. 54-61, [foto]\n\nMateria\u0142y Informacyjne [nr 4]. Komisja Propagandowa Komitetu Obchodu 50-lecia AGH. Krak\u00f3w 1969, s. 95\n\nStomma L.: Poczet polityk\u00f3w polskich XX wieku. Warszawa 2000, s. 177\n\nArtyku\u0142y\n\nBalasiewicz M. S.: Prof. dr h.c. Ignacy Mo\u015bcicki, Prezydent RP. W 150 rocznic\u0119 urodzin. \nPrzemys\u0142 Chemiczny\n 2017, T. 96, nr 12, s. 2381-2388\n\nWykaz os\u00f3b, kt\u00f3re otrzyma\u0142y Doktoraty Honoris Causa Akademii G\u00f3rniczo-Hutniczej. \nBiuletyn Informacyjny Pracownik\u00f3w AGH\n 1994, nr 5, s. 18\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Ignacy_Mo\u015bcicki&oldid=84587\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/mediawiki/index.php?title=Ignacy_Mo%C5%9Bcicki&oldid=84587", "title": "Ignacy Mo\u015bcicki \u2013 Historia AGH", "depth": 3, "duplicate": false, "content_hash": "144c395bfc8f1019bef9e88f486de091", "word_count": 583, "headings": [{"level": 1, "text": "Ignacy Mo\u015bcicki"}, {"level": 2, "text": "Nota biograficzna"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}]}}