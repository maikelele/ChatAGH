{"content": "#  Repozytorium AGH -- Biblioteka G\u0142\u00f3wna AGH \n\nURL: https://bg.agh.edu.pl/otwarta-nauka/repozytorium-agh\nCrawled: 2025-03-19 22:38:53\n\nPrzejd\u017a do tre\u015bci\n\nPrzejd\u017a do stopki\n\n Repozytorium AGH \n\nRepozytorium AGH\n to baza zdeponowanych publikacji i materia\u0142\u00f3w, powsta\u0142ych w ramach dzia\u0142alno\u015bci naukowej i naukowo-dydaktycznej Uczelni oraz powi\u0105zane z nimi zasoby informacji o autorach, jednostkach organizacyjnych, projektach i wydarzeniach w Akademii G\u00f3rniczo-Hutniczej.\n\nCelem Repozytorium jest:\n\ngromadzenie, upowszechnianie i d\u0142ugoterminowe przechowywanie dorobku naukowo-badawczego pracownik\u00f3w, doktorant\u00f3w i student\u00f3w Uczelni,\n\nupowszechnianie dorobku naukowego pracownik\u00f3w i promowanie bada\u0144 naukowych prowadzonych w AGH poprzez udost\u0119pnianie utwor\u00f3w za po\u015brednictwem Internetu, zgodnie z postanowieniami prawa autorskiego,\n\nzwi\u0119kszenie dost\u0119pno\u015bci i widoczno\u015bci publikacji pracownik\u00f3w AGH, w tym zwi\u0119kszenie liczby ich cytowa\u0144,\n\nwspieranie Uczelni w realizacji zalece\u0144 i rekomendacji Komisji Europejskiej, MEiN i KRASP w sprawie polityki otwartego dost\u0119pu do publikacji naukowych i edukacyjnych.\n\nRepozytorium AGH jest zarejestrowane w \nOpenDOAR\n\u00a0(\nDirectory of Open Access Repositories\n), kt\u00f3re indeksuje otwarte repozytoria publikacji i danych badawczych.\u00a0Spe\u0142nia tym samym wymagania instytucji finansuj\u0105cych badania naukowe, odno\u015bnie mo\u017cliwo\u015bci archiwizowania publikacji \nOpen Access\n powsta\u0142ych w czasie realizacji projektu.\n\nZe wzgl\u0119du na trwaj\u0105cy obecnie proces uzupe\u0142niania i aktualizacji bazy, zawarto\u015b\u0107 niekt\u00f3rych kolekcji mo\u017ce by\u0107 tymczasowo niewidoczna, b\u0105d\u017a niepe\u0142na. Kolejne funkcjonalno\u015bci b\u0119d\u0105 pojawia\u0107 si\u0119 stopniowo. Prosimy o cierpliwo\u015b\u0107.\n\nW Repozytorium AGH mog\u0105 si\u0119 zarejestrowa\u0107 pracownicy, doktoranci i studenci AGH,\u202fkt\u00f3rzy chc\u0105 umie\u015bci\u0107 w serwisie swoje publikacje np. artyku\u0142y naukowe (preprinty lub postprinty), ksi\u0105\u017cki, rozdzia\u0142y z ksi\u0105\u017cek, materia\u0142y dydaktyczne itp.\n\nDeponowa\u0107 publikacje mog\u0105 tylko osoby zalogowane, po uprzednim zaakceptowaniu\n regulaminu Repozytorium AGH\n. Przed pierwszym deponowaniem nale\u017cy za\u0142o\u017cy\u0107 konto u\u017cywaj\u0105c adresu poczty uczelnianej w domenie \n@agh.edu.pl\n. Po weryfikacji i nadaniu uprawnie\u0144 przez administratora repozytorium mo\u017cna rozpocz\u0105\u0107 deponowanie publikacji. Weryfikacja konta powinna zaj\u0105\u0107 oko\u0142o 1 dzie\u0144 roboczy.\n\nW repozytorium mog\u0105 by\u0107 zamieszczane publikacje innych wydawc\u00f3w ni\u017c uczelnia (je\u015bli autor posiada prawa maj\u0105tkowe do tekst\u00f3w lub zgod\u0119 wydawcy na umieszczenie ich w Repozytorium) oraz prace, kt\u00f3re maj\u0105 wielu autor\u00f3w. Nale\u017cy jednak pami\u0119ta\u0107, \u017ce je\u015bli praca ma wi\u0119cej ni\u017c jednego autora, to prawa autorskie dziel\u0105 si\u0119 pomi\u0119dzy wszystkich autor\u00f3w i wszyscy autorzy musz\u0105 udzieli\u0107 swojej zgody na udost\u0119pnienie dokumentu w Repozytorium. Praca wsp\u00f3\u0142autorska mo\u017ce by\u0107 zdeponowana w Repozytorium przez jednego ze wsp\u00f3\u0142autor\u00f3w na ustalonej licencji, za wiedz\u0105 i zgod\u0105 pozosta\u0142ych wsp\u00f3\u0142autor\u00f3w.\n\nStopka\n\nBiblioteka G\u0142\u00f3wna AGH wdra\u017ca system biblioteczny ALMA\nDofinansowano ze \u015brodk\u00f3w Ministra Kultury i Dziedzictwa Narodowego w ramach realizacji Narodowego Programu Rozwoju Czytelnictwa 2.0 na lata 2021\u20132025. \n\nBiblioteka G\u0142\u00f3wna Akademii G\u00f3rniczo-Hutniczej\nim. Stanis\u0142awa Staszica w Krakowie\nal. Mickiewicza 30, 30-059 Krak\u00f3w, pawilon U-1\ntel. +48 12 617 32 08\ne-mail: bgagh@bg.agh.edu.pl\n\nDost\u0119pno\u015b\u0107\nOchrona danych osobowych\nIntranet BG\nNewsletter BGinfo\nMapa strony\n\nFanpage BG AGH w serwisie Facebook\">\nFanpage AGH w serwisie Linkedin\">\nFanpage AGH w serwisie Instagram\">\nKana\u0142 BG AGH w serwisie YouTube\">\n\nBack", "metadata": {"url": "https://bg.agh.edu.pl/otwarta-nauka/repozytorium-agh", "title": " Repozytorium AGH -- Biblioteka G\u0142\u00f3wna AGH ", "depth": 3, "duplicate": false, "content_hash": "921307014c051116b80fc73eea50db22", "word_count": 424, "headings": [{"level": 1, "text": "Repozytorium AGH"}, {"level": 2, "text": "Stopka"}]}}