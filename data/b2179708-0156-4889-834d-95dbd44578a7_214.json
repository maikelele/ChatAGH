{"content": "#  Statut Rady Senior\u00f3w -- Serwis Akademii G\u00f3rniczo-Hutniczej \n\nURL: https://agh.edu.pl/o-agh/historia-i-tradycja/rada-seniorow/statut-rady-seniorow\nCrawled: 2025-03-19 21:10:37\n\nSkip to content \u2193\n\n Statut Rady Senior\u00f3w \n\nOparty na Karcie Konwentu Senior\u00f3w z dnia 4 marca 1985, Statucie Konwentu Senior\u00f3w z dnia 1 lipca 2002 roku oraz na Ksi\u0119dze Tradycji AGH z 2009 roku, rozdzia\u0142 5. - Rada Senior\u00f3w\n\nRada Senior\u00f3w AGH (zwana dalej Rad\u0105) jest kontynuatork\u0105 Konwentu Senior\u00f3w AGH, powo\u0142anego 18 lutego 1985 roku przez \u00f3wczesnego Rektora AGH prof. Antoniego Kleczkowskiego.\n\nCz\u0142onkami Rady s\u0105 powo\u0142ani przez Rektora, na wniosek Rady, emerytowani profesorowie AGH spe\u0142niaj\u0105cy przynajmniej jeden z poni\u017cszych warunk\u00f3w:\n \u2022 pe\u0142nili w AGH funkcj\u0119 rektora, prorektora lub dziekana,\n \u2022 s\u0105 doktorami h.c AGH,\n \u2022 s\u0105 profesorami honorowymi AGH,\n \u2022 s\u0105 cz\u0142onkami PAU lub PAN,\n Cz\u0142onkami Rady mog\u0105 zosta\u0107 r\u00f3wnie\u017c emerytowani profesorowie AGH, kt\u00f3rzy nie spe\u0142niaj\u0105 powy\u017cszych warunk\u00f3w, ale Rada jednomy\u015blnie wnioskuje ich powo\u0142anie.\n\nLiczba cz\u0142onk\u00f3w Rady nie mo\u017ce przekroczy\u0107 30 os\u00f3b; kadencja w Radzie jest do\u017cywotnia, ustanie cz\u0142onkostwa w Radzie mo\u017ce nast\u0105pi\u0107 jedynie na podstawie decyzji osoby rezygnuj\u0105cego z cz\u0142onkostwa.\n\nCz\u0142onkowie Rady wybieraj\u0105 spo\u015br\u00f3d siebie, na okres dwuletni, prezydium Rady, z\u0142o\u017cone z przewodnicz\u0105cego, zast\u0119pcy przewodnicz\u0105cego i sekretarza.\n\nUchwa\u0142y Rady zapadaj\u0105 zwyk\u0142\u0105 wi\u0119kszo\u015bci\u0105 g\u0142os\u00f3w przy obecno\u015bci co najmniej 40% cz\u0142onk\u00f3w Rady.\n\nWszystkie g\u0142osowania personalne (wnioski o powo\u0142anie nowych cz\u0142onk\u00f3w Rady, wyb\u00f3r cz\u0142onk\u00f3w prezydium Rady) odbywaj\u0105 si\u0119 w trybie tajnym, przy czym prawo wysuwania kandydat\u00f3w (na nowych cz\u0142onk\u00f3w Rady i na cz\u0142onk\u00f3w prezydium Rady) przys\u0142uguje ka\u017cdemu cz\u0142onkowi Rady.\n\nZadaniem Rady jest s\u0142u\u017cenie kierownictwu Uczelni swym do\u015bwiadczeniem, nabytym przez cz\u0142onk\u00f3w Rady w czasie ich pracy w Uczelni, w sprawach dotycz\u0105cych organizacji AGH, dzia\u0142alno\u015bci naukowej i\n dydaktycznej oraz kontynuowania tradycji uczelnianych.\n\nRada mo\u017ce, na pro\u015bb\u0119 Rektora lub z w\u0142asnej inicjatywy, przygotowywa\u0107 analizy istotnych problem\u00f3w dotycz\u0105cych Uczelni, jak r\u00f3wnie\u017c projekt\u00f3w ustaw, organizacji nauki itp.\n\nIstotnym kierunkiem dzia\u0142ania Rady jest d\u0105\u017cenie do stwarzania wszystkim emerytowanym profesorom AGH warunk\u00f3w umo\u017cliwiaj\u0105cych im kontynuacj\u0119 pracy naukowej oraz aktywne uczestnictwo w pracach uczelni.\n\nPosiedzenia Rady odbywaj\u0105 si\u0119 raz w miesi\u0105cu.\n\nPrzewodnicz\u0105cy Rady bierze udzia\u0142 w posiedzeniach Senatu zgodnie ze Statutem Uczelni, zdaj\u0105c nast\u0119pnie cz\u0142onkom Rady sprawozdanie z tych posiedze\u0144.\n\nNiniejszy Statut zosta\u0142 przyj\u0119ty przez Rad\u0119 Senior\u00f3w w dniu 17 czerwca 2013 roku.\n\nStopka\n\nW\u0142adze\n\nWydzia\u0142y, szko\u0142a doktorska, jednostki\n\nFakty i liczby\n\nHistoria i tradycja\n\nOferta badawcza\n\nOferta dla biznesu\n\nSpo\u0142eczna odpowiedzialno\u015b\u0107\n\nStudia\n\nKierunki studi\u00f3w\n\nStudia podyplomowe\n\nKursy i szkolenia\n\nOpen AGH \u2013 Otwarte Zasoby Edukacyjne\n\nBaza Danych o Autorach i Publikacjach AGH\n\nBiuletyn Informacji Publicznej\n\nZam\u00f3wienia publiczne\n\nFinansowanie z bud\u017cetu pa\u0144stwa\n\nOferty pracy\n\nDla medi\u00f3w\n\nPatronaty\n\nSklep Internetowy AGH\n\nKontakt\n\nSpis pracownik\u00f3w\n\nOchrona danych osobowych\n\nR\u00f3wno\u015b\u0107 w AGH\n\nDeklaracja dost\u0119pno\u015bci\n\nCyberbezpiecze\u0144stwo\n\nPoczta AGH\n\nMapa strony\n\nBack", "metadata": {"url": "https://agh.edu.pl/o-agh/historia-i-tradycja/rada-seniorow/statut-rady-seniorow", "title": " Statut Rady Senior\u00f3w -- Serwis Akademii G\u00f3rniczo-Hutniczej ", "depth": 2, "duplicate": false, "content_hash": "76e3dd2ae44f6e663bb5e0c9f1b8868c", "word_count": 407, "headings": [{"level": 1, "text": "Statut Rady Senior\u00f3w"}, {"level": 2, "text": "Stopka"}]}}