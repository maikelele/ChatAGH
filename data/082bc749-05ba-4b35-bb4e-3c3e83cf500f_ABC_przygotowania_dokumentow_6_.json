{"metadata": {}, "content": "Rozliczanie Grant\u00f3w Rektora \n\noraz innych projekt\u00f3w studenckich w roku 2024\n\nMATERIA\u0141 INSTRUKTA\u017bOWY\n\n\n\nJe\u017celi chcesz dokona\u0107 zakupu \u2013 najpierw zorientuj si\u0119 czy przedmiot zakupu  jest obj\u0119ty przetargiem og\u00f3lnouczelnianym \u2013 informacje na stronie Dzia\u0142u Zam\u00f3wie\u0144 Publicznych AGH (http://www.dzp.agh.edu.pl/dla-jednostek-agh/umowy-ogolnouczelniane/). \n\nJe\u015bli TAK \u2013 realizuj zakup na podstawie przetargu uczelnianego (woda mineralna, materia\u0142y biurowe, papier, \u015brodki czysto\u015bci, catering, cz\u0119\u015bci komputerowe, bilety lotnicze, itp.)\n\nJe\u015bli NIE - sprawd\u017a warto\u015b\u0107 planowanego zakupu \u2013 je\u015bli warto\u015b\u0107 szacunkowa netto wybranego towaru lub us\u0142ugi nie przekracza wyra\u017conej w z\u0142otych r\u00f3wnowarto\u015bci kwoty 30\u00a0000 euro wybierz jedn\u0105 z trzech mo\u017cliwo\u015bci:\n\n\n\nWarto\u015b\u0107 towaru lub us\u0142ugi nie przekracza kwoty 10\u00a0000 z\u0142 brutto.\n\nW\u00f3wczas udokumentowaniem zakupu jest faktura. Nie jest wymagane pisemne uzasadnienie wyboru wykonawcy. \n\n\n\nWarto\u015b\u0107 towaru lub us\u0142ugi znajduje si\u0119 pomi\u0119dzy 10 000 z\u0142 a 20\u00a0000 z\u0142 brutto.\n\nPrzeprowad\u017a rozeznanie rynku \u2013 pozyskaj min. 3 oferty i dokonaj wyboru najkorzystniejszej uzasadniaj\u0105c wyb\u00f3r. Sporz\u0105d\u017a pisemn\u0105 notatk\u0119 wg wzoru na stronie DSS lub DZP. Dokument do\u0142\u0105cz do preliminarza.\n\n\n\nWarto\u015b\u0107 towaru lub us\u0142ugi znajduje si\u0119 pomi\u0119dzy 20\u00a0000 z\u0142 brutto\na kwot\u0105 30 000 euro netto. Konieczne jest pozyskanie tzw. oferty cenowej. W tym celu pobierz formularz (wniosek o z\u0142o\u017cenie oferty cenowej) ze strony DSS lub DZP, wype\u0142nij wniosek (instrukcja na stronie DSS/Przyjazne procedury DZP) i roze\u015blij je do min. 3 dostawc\u00f3w w formie zaproszenia do z\u0142o\u017cenia ofert. Przed wys\u0142aniem wniosku konieczne jest uzyskanie podpisu Dysponenta \u015brodk\u00f3w, tj. Prorektora ds. Studenckich. Po otrzymaniu ofert sporz\u0105d\u017a protok\u00f3\u0142 wyboru (wz\u00f3r na stronie DSS/ Przyjazne procedury DZP). Dokumentem potwierdzaj\u0105cym udzielenie zam\u00f3wienia jest podpisana umowa z dostawc\u0105.\n\n\n\n\n\nNa co jeszcze zwracamy uwag\u0119 \u2026 ?\n\n\n\nUs\u0142uga gastronomiczna (w ramach reprezentacji i reklamy) - do wysoko\u015bci 100 z\u0142 brutto/student AGH \u2013 us\u0142uga jest zawsze wykonywana\nw siedzibie firmy.\n\n\n\nCatering \u2013 do 20 z\u0142 brutto/student AGH \u2013 na terenie AGH obowi\u0105zuje przetarg KRAKUS, tylko A0 jest zwolnione.\n\n\n\nNagrody \u2013 do 100 z\u0142 brutto/student AGH \u2013 aby nie by\u0142y opodatkowane:\nw ramach konkursu z dziedziny nauki, kultury, sztuki i sportu wymagane jest podanie regulaminu okre\u015blaj\u0105cego spos\u00f3b przyznawania nagr\u00f3d, warto\u015b\u0107 nagrody oraz listy student\u00f3w AGH, kt\u00f3rzy odebrali nagrody.\n\nNagrody zwolnione z podatku do 2 000 z\u0142 brutto. \n\n\n\nUpominek \u2013 do 20 z\u0142 brutto/student AGH.\n\n\n\nNoclegi \u2013 do 67,50 z\u0142 brutto za dob\u0119/student AGH. Noclegi zaproszonych go\u015bci oraz pracownik\u00f3w AGH nie s\u0105 finansowane!\n\n\n\nWy\u017cywienie \u2013 rozliczane faktur\u0105 \u2013 do 45 z\u0142 brutto dzie\u0144/student AGH (dot. artyku\u0142\u00f3w spo\u017cywczych).\n\n\n\nWy\u017cywienie \u2013 rozliczenie w formie diet \u2013 45 z\u0142 brutto dzie\u0144/student AGH (11,25 z\u0142 \u015bniadanie i kolacja, 22,50 z\u0142 obiad). Przygotuj dokument \u2013 zlecenie wykonania zada\u0144 statutowych, a po powrocie rozliczy\u0107 koszty podr\u00f3\u017cy. Druki znajdziesz na stronie www Kwestury w zak\u0142adce \u201epodr\u00f3\u017ce\u201d (odno\u015bnik).\n\n\n\nKoniecznie opisz faktury i rachunki na odwrocie! \n\nOpisz przedmiot zakupu w taki spos\u00f3b, by osoby niezaanga\u017cowane\nw projekt wiedzia\u0142y, co faktycznie zosta\u0142o zakupione: Faktura VAT za zakup\u2026\n\nNapisz, kogo lub czego dotyczy dana faktura - podaj nazw\u0119 ko\u0142a lub organizacji, nr Grantu Rektora lub Preliminarza (je\u015bli nie dysponujesz numerem preliminarza lub Grantu podaj nazw\u0119 wydarzenia, kt\u00f3rego dotyczy).\n\nW przypadku p\u0142atno\u015bci got\u00f3wkowych podaj dane osoby, kt\u00f3rej nale\u017cy dokona\u0107 zwrotu i nr konta bankowego tej osoby oraz w przypadku studenta numer albumu. \n\nPotwierd\u017a zakup podpisem opiekuna organizacji \u2013 czytelny podpis Opiekuna Organizacji/Ko\u0142a oraz piecz\u0105tka Organizacji/Ko\u0142a.\n\nPrzynie\u015b dokument do ZOOS DSS \u2013 bez zb\u0119dnej zw\u0142oki (Uwaga! Termin p\u0142atno\u015bci faktury).\n\n\n\n\n\nUWAGA!\n\nJe\u015bli nadal masz problem z przygotowaniem dokument\u00f3w do realizacji zakup\u00f3w lub us\u0142ug w ramach projektu \u2013 skontaktuj si\u0119 z Zespo\u0142em Obs\u0142ugi Organizacji Studenckich (ZOOS), budynek C1, I pi\u0119tro, pok\u00f3j 111.\n\n\n\nOpracowano wg stanu prawnego na dzie\u0144 19.02.2024 r."}