{"content": "# O Wydziale | Wydzia\u0142 Elektrotechniki, Automatyki, Informatyki i In\u017cynierii Biomedycznej AGH\n\nURL: https://www.eaiib.agh.edu.pl/o-wydziale/\nCrawled: 2025-03-19 21:29:53\n\nBudynek B-1\n\nBudynek D-2\n\nBudynek C-3\n\nO Wydziale \n\nO Wydziale\n\nW\u0142adze\n\nKolegium wydzia\u0142owe\n\nDyscypliny naukowe na wydziale\n\nSystem jako\u015bci kszta\u0142cenia\n\nAkredytacja KAUT\n\nMisja i strategia Wydzia\u0142u\n\nBiblioteka wydzia\u0142owa\n\nBiuro Administracyjne Wydzia\u0142u\n\nSystem Identyfikacji Wizualnej\n\nWydzia\u0142 Elektrotechniki, Automatyki, Informatyki i In\u017cynierii Biomedycznej (EAIiIB) AGH\n jest jednym z najwi\u0119kszych wydzia\u0142\u00f3w na polskich uczelniach. W kompleksowej ocenie dzia\u0142alno\u015bci naukowej i badawczo rozwojowej jednostek naukowych Ministerstwa Nauki i Szkolnictwa Wy\u017cszego, Wydzia\u0142 uzyska\u0142 \nKATEGORI\u0118 NAUKOW\u0104 A\n. \nW uznaniu wysokiego poziomu jako\u015bci kszta\u0142cenia \nPolska Komisja Akredytacyjna\n wyda\u0142a \nPOZYTYWN\u0104\n ocen\u0119 obowi\u0105zuj\u0105c\u0105 do roku akademickiego 2022/2023.\n\nWydzia\u0142 zatrudnia 280 os\u00f3b\n. Kadr\u0119 naukowo dydaktyczn\u0105 stanowi 52 samodzielnych pracownik\u00f3w nauki, 83 adiunkt\u00f3w, 57 asystent\u00f3w oraz 26 wyk\u0142adowc\u00f3w. W latach 2015 \u2013 2017 pracownicy Wydzia\u0142u opublikowali 2006 artyku\u0142\u00f3w, fragment\u00f3w w ksi\u0105\u017ckach oraz monografii z czego a\u017c \n292 na tzw. Li\u015bcie Filadelfijskiej\n. Dzia\u0142ania naukowo-dydaktyczne wspomaga 90 doktorant\u00f3w (student\u00f3w studi\u00f3w III stopnia). Pracownicy Wydzia\u0142u EAIiIB maj\u0105 na koncie licz\u0105ce si\u0119 osi\u0105gni\u0119cia w zakresie innowacji, wynalazk\u00f3w i patent\u00f3w w okresie 3 lat zg\u0142oszono \nponad 180 patent\u00f3w\n i wzor\u00f3w u\u017cytkowych.\n\nSk\u0142ad Osobowy pracownik\u00f3w wydzia\u0142u\n\nWydzia\u0142 swoimi korzeniami si\u0119ga roku 1952 kiedy to Wydzia\u0142 Elektromechaniczny zosta\u0142 podzielony na dwa wydzia\u0142y (Elektryfikacji G\u00f3rnictwa i Hutnictwa oraz Mechanizacji G\u00f3rnictwa i Hutnictwa). Wydzia\u0142 dynamicznie rozwija\u0142 si\u0119 wielokrotnie zmieniaj\u0105c nazw\u0119. Aktualn\u0105 nazw\u0119 Wydzia\u0142 przyj\u0105\u0142 w roku 2012 po restrukturyzacji Wydzia\u0142u Elektrotechniki, Automatyki, Informatyki i Elektroniki. Wydzia\u0142 EAIiIB jest kontynuatorem kszta\u0142cenia na kierunku In\u017cynieria Biomedyczna w miejsce Mi\u0119dzywydzia\u0142owej Szko\u0142y In\u017cynierii Biomedycznej.\n\nNa Wydziale najsilniejsz\u0105 reprezentacj\u0119 maj\u0105 nauki \u015bcis\u0142e powi\u0105zane w niekt\u00f3rych obszarach z naukami przyrodniczymi. Mocny zwi\u0105zek nauk \u015bcis\u0142ych i podstawowych z zastosowaniami praktycznymi pozwala na innowacyjno\u015b\u0107 w obszarze nauk technicznych i przyrodniczych oraz jest bardzo silnie zaakcentowany we wszystkich dziedzinach nauk technicznych uprawianych na Wydziale. Potencja\u0142 naukowy Wydzia\u0142u potwierdzaj\u0105 pe\u0142ne uprawnienia akademickie do nadawania stopni naukowych doktora i doktora habilitowanego w pi\u0119ciu dyscyplinach: automatyka i robotyka,elektronika, elektrotechnika, informatyka oraz biocybernetyka i in\u017cynieria biomedyczna.\u00a0\nStrategia Wydzia\u0142u w sferze nauki obejmuje rozw\u00f3j priorytetowych kierunk\u00f3w bada\u0144 na najwy\u017cszym poziomie w obszarach najnowocze\u015bniejszych technik i technologii informacyjnych, bioin\u017cynierii, robotyki, ekologicznego wytwarzania, przesy\u0142ania, przetwarzania i u\u017cytkowania energii elektrycznej, nowoczesnego sprz\u0119tu elektrycznego oraz metrologii. Strategia obejmuje r\u00f3wnie\u017c rozw\u00f3j kontakt\u00f3w i powi\u0105za\u0144 z przemys\u0142em oraz pozyskiwanie \u015brodk\u00f3w na prowadzenie bada\u0144 naukowych ze \u017ar\u00f3de\u0142 zar\u00f3wno krajowych, jak i zagranicznych.\u00a0\nStrategicznym celem Wydzia\u0142u EAIiIB AGH w obszarze kszta\u0142cenia jest utrzymanie najwy\u017cszego poziomu jako\u015bci kszta\u0142cenia oraz wypracowanie jak najlepszej pozycji w tworz\u0105cej si\u0119 Europejskiej Przestrzeni Szkolnictwa Wy\u017cszego, w tym umi\u0119dzynarodowienie kszta\u0142cenia.\n\nNa Wydziale realizowana jest dydaktyka w zakresie: automatyki i robotyki, elektrotechniki, informatyki, in\u017cynierii biomedycznej, a tak\u017ce mikroelektroniki w technice i medycynie na \nstudiach I i II stopnia\n gdzie kszta\u0142ci si\u0119 3046 student\u00f3w. Wychodzimy tak\u017ce naprzeciw studentom angloj\u0119zycznym, proponuj\u0105c ofert\u0119 kszta\u0142cenia w j\u0119zyku angielskim w ramach specjalno\u015bci na studiach II stopnia oraz Computer Science kierunku I stopnia (od X. 2019r.).\nOferujemy naszym studentom wysokie standardy kszta\u0142cenia, dostosowanie do potrzeb nowoczesnego przemys\u0142u co sprawia, \u017ce nasi absolwenci s\u0105 bardzo poszukiwani na rynku pracy. Zazwyczaj podejmuj\u0105 oni prac\u0119 jeszcze w trakcie studi\u00f3w.\n\nLat\nistnienia\n\n+\n\n0\n\nKierunk\u00f3w \nkszta\u0142cenia\n\n+\n\n0\n\nWszystkich \npracownik\u00f3w\n\n+\n\n0\n\nAbsolwent\u00f3w\nwydzia\u0142u\n\n~\n\n0", "metadata": {"url": "https://www.eaiib.agh.edu.pl/o-wydziale/", "title": "O Wydziale | Wydzia\u0142 Elektrotechniki, Automatyki, Informatyki i In\u017cynierii Biomedycznej AGH", "depth": 3, "duplicate": false, "content_hash": "60dc3b4329341e79fd7fa792d1204ac8", "word_count": 499, "headings": [{"level": 5, "text": "Budynek B-1"}, {"level": 5, "text": "Budynek D-2"}, {"level": 5, "text": "Budynek C-3"}, {"level": 3, "text": "O Wydziale"}]}}