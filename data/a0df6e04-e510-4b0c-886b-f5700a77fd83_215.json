{"content": "# \n            Data Spaces Symposium 2025\n            | Wydzia\u0142 Informatyki AGH\n        \n\nURL: https://www.informatyka.agh.edu.pl/pl/blog/data-spaces-symposium-2025/\nCrawled: 2025-03-19 21:37:55\n\nW dniach \n11\u201312 marca 2025 roku\n w Warszawie odby\u0142o si\u0119 \nData Spaces Symposium 2025\n. Has\u0142em przewodnim konferencji by\u0142o \n\u201eShare data. Unlock Value. Boost Impact.\u201d\n, co podkre\u015bla\u0142o znaczenie przestrzeni danych w rozwoju nowoczesnych technologii. Wydarzenie zgromadzi\u0142o \n810 uczestnik\u00f3w z 40 kraj\u00f3w\n na ca\u0142ym \u015bwiecie, w tym z Japonii, Chin, USA, Kanady oraz wielu pa\u0144stw Unii Europejskiej.\n\nCelem Data Spaces Symposium by\u0142o om\u00f3wienie przysz\u0142o\u015bci przestrzeni danych i ich kluczowej roli w nap\u0119dzaniu innowacji, rozwoju sztucznej inteligencji oraz tworzeniu nowych us\u0142ug cyfrowych. Uczestnicy mieli okazj\u0119 pozna\u0107 najnowocze\u015bniejsze technologie, gotowe do wdro\u017cenia rozwi\u0105zania rynkowe oraz wzi\u0105\u0107 udzia\u0142 w inspiruj\u0105cych dyskusjach na temat interoperacyjno\u015bci i suwerenno\u015bci danych.\n\nW tym globalnym gronie \nWydzia\u0142 Informatyki AGH\n reprezentowali \nKrzysztof Heller i Jacek Nawrot\n. Dr Krzysztof Heller przedstawi\u0142 za\u0142o\u017cenia \nEnergy Poland-X\n \u2013 polskiej przestrzeni danych dla energetyki, opracowywanej pod przyw\u00f3dztwem WI AGH, w oparciu o europejskie standardy suwerenno\u015bci i bezpiecze\u0144stwa danych. By\u0142a to zapowied\u017a naszych dzia\u0142a\u0144!\n\nJako Wydzia\u0142 Informatyki AGH chcemy by\u0107 \nData Space Pioneer w Polsce\n! Pracujemy nad tworzeniem i rozwijaniem przestrzeni danych w kluczowych sektorach:\n\n \u2022 Data Space dla energetyki \n\u2013 posiadamy niezb\u0119dne know-how, aby skutecznie wspiera\u0107 transformacj\u0119 energetyczn\u0105.\n \u2022 Data Space dla przemys\u0142u \n\u2013 AGH jest centralnym o\u015brodkiem innowacji i rozwoju dla polskiego przemys\u0142u 4.0.\n \u2022 Data Space dla turystyki \n\u2013 wykorzystujemy nowoczesne technologie do wspierania cyfryzacji sektora turystycznego, ze szczeg\u00f3lnym uwzgl\u0119dnieniem Krakowa jako kluczowego o\u015brodka turystycznego.\n\nPodsumowanie kluczowych wniosk\u00f3w z Data Spaces Symposium 2025:\n\n\u2022\u00a0\nAI bez danych nie istnieje \u2013 a Data Space to fundament jej rozwoju,\n\n\u2022\u00a0\nTechnologie s\u0105 gotowe do wdro\u017cenia,\n\n\u2022\u00a0\nEkonomia oparta na danych dzia\u0142a efektywnie,\n\n\u2022\u00a0\nNowe us\u0142ugi cyfrowe stan\u0105 si\u0119 rzeczywisto\u015bci\u0105 w najbli\u017cszej przysz\u0142o\u015bci.\n\nZapraszamy do wsp\u00f3\u0142pracy! Je\u015bli bliska Ci jest wizja bezpiecznej, suwerennej i otwartej przestrzeni danych, razem mo\u017cemy stworzy\u0107 ekosystem, kt\u00f3ry pozwoli rozwija\u0107 sztuczn\u0105 inteligencj\u0119, budowa\u0107 startupy i kreowa\u0107 nowe mo\u017cliwo\u015bci biznesowe.\n\nWi\u0119cej informacji o Date Spaces Symposium: \nhttps://www.data-spaces-symposium.eu/\n\n                            1\u00a0dzie\u0144, 9\u00a0godzin temu", "metadata": {"url": "https://www.informatyka.agh.edu.pl/pl/blog/data-spaces-symposium-2025/", "title": "\n            Data Spaces Symposium 2025\n            | Wydzia\u0142 Informatyki AGH\n        ", "depth": 3, "duplicate": false, "content_hash": "a1e6196c9fcee5e7476efbff768feaeb", "word_count": 312, "headings": [{"level": 1, "text": "Data Spaces Symposium 2025"}, {"level": 5, "text": "Informacja o cookies"}]}}