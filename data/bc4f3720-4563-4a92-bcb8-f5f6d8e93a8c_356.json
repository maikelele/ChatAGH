{"content": "# Nagroda Ministra Nauki i Szkolnictwa Wy\u017cszego dla zespo\u0142u prof. Krzysztofa Wojciechowskiego-- Wydzia\u0142 In\u017cynierii Materia\u0142owej i Ceramiki AGH \n\nURL: https://www.ceramika.agh.edu.pl/aktualnosci/detail/nagroda-ministra-nauki-i-szkolnictwa-wyzszego-dla-zespolu-prof-krzysztofa-wojciechowskiego\nCrawled: 2025-03-19 21:33:11\n\nfot. CKK Jordanki Michalina \u015arubkowska \n\n Nagroda Ministra Nauki i Szkolnictwa Wy\u017cszego dla zespo\u0142u prof. Krzysztofa Wojciechowskiego \n\n 25-02-2025 \n\nZespo\u0142owi naukowemu kierowanemu przez prof. dr. hab. in\u017c. \nKrzysztofa Wojciechowskiego\n z Wydzia\u0142u In\u017cynierii Materia\u0142owej i Ceramiki przyznano Nagrod\u0119\u00a0Ministra Nauki i Szkolnictwa Wy\u017cszego za znacz\u0105ce osi\u0105gni\u0119cia w zakresie dzia\u0142alno\u015bci naukowej (nauki in\u017cynieryjno-techniczne).\n\nPodczas \nGali Nauki Polskiej\n, kt\u00f3ra odby\u0142a si\u0119 w \nDniu Nauki Polskiej\n na Uniwersytecie Miko\u0142aja Kopernika w Toruniu, wr\u0119czono \nNagrody Ministra Nauki i Szkolnictwa Wy\u017cszego\n.\n\nJednym z laureat\u00f3w zosta\u0142 zesp\u00f3\u0142 kierowany przez \nprof. dr. hab. in\u017c. Krzysztofa Wojciechowskiego\n z \nLaboratorium Bada\u0144 Termoelektrycznych\n na \nWydziale In\u017cynierii Materia\u0142owej i Ceramiki AGH\n. Nagroda zosta\u0142a przyznana za opracowanie \nnowatorskich technologii\n wytwarzania materia\u0142\u00f3w oraz modu\u0142\u00f3w termoelektrycznych do konwersji \nniskoparametrycznego ciep\u0142a na energi\u0119 elektryczn\u0105\n.\n\nSk\u0142ad zespo\u0142u nagrodzonego za znacz\u0105ce osi\u0105gni\u0119cia naukowe\n\nprof. dr hab. in\u017c. Krzysztof Wojciechowski\n (kierownik zespo\u0142u),\n\ndr Taras Parashchuk\n, \ndr Karolina Zazakowny\n, \ndr in\u017c. Artur Kosonowski\n, \ndr Oleksandr Cherniushok\n, \ndr Ryszard Mania\n, \ndr in\u017c. Micha\u0142 Musia\u0142\n, \ndr in\u017c. Marcin Borcuch\n,\n\nmgr in\u017c. Adrianna Lis\n, \nmgr in\u017c. Maja Sajdak\n, \nmgr Mykola Maksymuk\n.\n\n Gala Nauki Polskiej, fot. Miko\u0142aj Kuras \n\nKluczowe osi\u0105gni\u0119cia zespo\u0142u\n\nPodstaw\u0105 sukcesu by\u0142y dwa \npresti\u017cowe projekty badawcze\n, zako\u0144czone w 2022 roku i kierowane przez prof. Wojciechowskiego:\n\n\u201eNew approach for development of efficient materials for direct conversion of heat into electricity\u201d\n (finansowany przez \nFundacj\u0119 na rzecz Nauki Polskiej\n, 2018\u20132022, TEAM-TECH/2016\u20132/14)\n\n\u201eOpracowanie technologii wytwarzania nowego typu modu\u0142\u00f3w termoelektrycznych do konwersji niskoparametrycznego ciep\u0142a odpadowego na energi\u0119 elektryczn\u0105\u201d\n (finansowany przez \nNCBiR\n, 2019\u20132022, TECHMATSTRATEG2/408569/5/NCBR/2019)\n\nW wyniku realizacji projekt\u00f3w \nteoretycznie i eksperymentalnie potwierdzono poprawno\u015b\u0107 przyj\u0119tych innowacyjnych koncepcji badawczych\n. Opracowane materia\u0142y termoelektryczne osi\u0105gaj\u0105 sprawno\u015b\u0107 \nkonwersji ciep\u0142a na energi\u0119 elektryczn\u0105 do 17%\n, co nale\u017cy do najwy\u017cszych warto\u015bci raportowanych na \u015bwiecie.\n\nTechnologia opracowana w AGH umo\u017cliwia wytwarzanie \nkonwerter\u00f3w termoelektrycznych o wysokiej g\u0119sto\u015bci mocy\n (do \n3,2 kW/m\u00b2\n) przy kosztach materia\u0142owych \npor\u00f3wnywalnych z fotowoltaik\u0105\n.\n\nDodatkowe rezultaty bada\u0144\n\nPrace nad projektami zaowocowa\u0142y licznymi osi\u0105gni\u0119ciami, m.in.:\n\n29 publikacji\n w presti\u017cowych czasopismach naukowych (\nJCR\n)\n\n8 zg\u0142osze\u0144 patentowych\n oraz patent\u00f3w polskich i europejskich\n\n4 obronione doktoraty\n oraz \n3 kolejne w trakcie realizacji\n\nWsp\u00f3\u0142praca B+R\n z \n5 przedsi\u0119biorstwami\n\nNowy projekt mi\u0119dzynarodowy \u2013 MAITEG\n (WEAVE-UNISONO 2022/04/Y/ST5/00139) we wsp\u00f3\u0142pracy z \nGerman Aerospace Institute (DLR) i University of Duisburg-Essen (UDE)\n\nDwa kolejne projekty mi\u0119dzynarodowe\n: IMPRESS-U i M-ERANET (w trakcie oceny)\n\nWiele wynik\u00f3w bada\u0144 \nzosta\u0142o opatentowanych lub znajduje si\u0119 w trakcie procesu patentowego\n. Wyniki prac \nB+R\n zosta\u0142y szeroko rozpropagowane w \nczasopismach naukowych, na mi\u0119dzynarodowych konferencjach, w prasie i mediach spo\u0142eczno\u015bciowych\n. Dodatkowo nawi\u0105zano wsp\u00f3\u0142prac\u0119 z \npolskimi i zagranicznymi partnerami przemys\u0142owymi\n, kt\u00f3rzy s\u0105 zainteresowani wdro\u017ceniem nowo opracowanych technologii termoelektrycznych.\n\nTo wyr\u00f3\u017cnienie podkre\u015bla \nogromny wk\u0142ad zespo\u0142u w rozw\u00f3j nowoczesnych technologii energetycznych\n, kt\u00f3re mog\u0105 znale\u017a\u0107 szerokie zastosowanie w przysz\u0142o\u015bci.\n\n Gala Nauki Polskiej, fot. Miko\u0142aj Kuras \n\n\u0179r\u00f3d\u0142o:\nToru\u0144 uczci\u0142 \u015bwi\u0119to nauki \u2013 uroczysta Gala Nauki Polskiej\nBadaczki i badacze z AGH uhonorowani Nagrod\u0105 Ministra Nauki i Szkolnictwa Wy\u017cszego \n\n Nagroda Ministra Nauki i Szkolnictwa Wy\u017cszego dla zespo\u0142u prof. Krzysztofa Wojciechowskiego \n\nPowr\u00f3t", "metadata": {"url": "https://www.ceramika.agh.edu.pl/aktualnosci/detail/nagroda-ministra-nauki-i-szkolnictwa-wyzszego-dla-zespolu-prof-krzysztofa-wojciechowskiego", "title": "Nagroda Ministra Nauki i Szkolnictwa Wy\u017cszego dla zespo\u0142u prof. Krzysztofa Wojciechowskiego-- Wydzia\u0142 In\u017cynierii Materia\u0142owej i Ceramiki AGH ", "depth": 3, "duplicate": false, "content_hash": "519533ad3b42c1531ed49bda412e5044", "word_count": 488, "headings": [{"level": 1, "text": "Nagroda Ministra Nauki i Szkolnictwa Wy\u017cszego dla zespo\u0142u prof. Krzysztofa Wojciechowskiego"}, {"level": 3, "text": "Sk\u0142ad zespo\u0142u nagrodzonego za znacz\u0105ce osi\u0105gni\u0119cia naukowe"}, {"level": 3, "text": "Kluczowe osi\u0105gni\u0119cia zespo\u0142u"}, {"level": 3, "text": "Dodatkowe rezultaty bada\u0144"}, {"level": 2, "text": "Stopka"}]}}