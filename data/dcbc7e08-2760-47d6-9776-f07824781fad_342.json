{"content": "# Program stypendialny im. Stefana Banacha\n\nURL: http://www.unesco.agh.edu.pl/aktualnosci/program-stypendialny-im-stefana-banacha/\nCrawled: 2025-03-19 21:39:59\n\nProgram stypendialny im. Stefana Banacha\nProgram ma na celu wspieranie rozwoju spo\u0142eczno-gospodarczego kraj\u00f3w rozwijaj\u0105cych si\u0119 poprzez podnoszenie poziomu wiedzy i wykszta\u0142cenia obywateli tych pa\u0144stw oferuj\u0105c im stypendium na studia II stopnia w j\u0119zyku polskim lub angielskim na uczelniach polskich nadzorowanych przez Ministra Edukacji i Nauki w dziedzinie nauk in\u017cynieryjno - technicznych, nauk rolniczych oraz nauk \u015bcis\u0142ych i przyrodniczych.\nO stypendium NAWA mog\u0105 aplikowa\u0107 obywatele nast\u0119puj\u0105cych pa\u0144stw: Albania, Angola, Argentyna, Armenia, Azerbejd\u017can, Bia\u0142oru\u015b, Bo\u015bnia i Hercegowina, Brazylia, Czarnog\u00f3ra,\u00a0 Etiopia, Filipiny, Gruzja, Indie, Indonezja, Irak, Iran, Jordania, Kazachstan, Kenia, Kolumbia, Kosowo, Liban, Macedonia P\u00f3\u0142nocna, Meksyk, Mo\u0142dawia,\u00a0 Nigeria, Palestyna, Peru, RPA, Senegal, Serbia, Tanzania, Tunezja, Ukraina, Uzbekistan, Wietnam.\nPonadto, obywatelom kraj\u00f3w: Albania, Armenia, Azerbejd\u017can, Bia\u0142oru\u015b, Bo\u015bnia i Hercegowina, Czarnog\u00f3ra, Gruzja, Kazachstan, Kosowo, Macedonia P\u00f3\u0142nocna, Mo\u0142dawia, Serbia, Ukraina i Uzbekistan Program oferuje ponadto mo\u017cliwo\u015b\u0107 odbycia studi\u00f3w II stopnia w dziedzinie nauk humanistycznych i nauk spo\u0142ecznych, za wyj\u0105tkiem kierunk\u00f3w filologicznych w zakresie j\u0119zyka ojczystego z kraju pochodzenia beneficjenta.\nProgram jest wsp\u00f3ln\u0105 inicjatyw\u0105 Ministerstwa Spraw Zagranicznych i Narodowej Agencji Wymiany Akademickiej, realizowan\u0105 w ramach Programu Polskiej Wsp\u00f3\u0142pracy Rozwojowej.\nW 2021 roku znane dotychczas programy stypendialne, stanowi\u0105ce wsp\u00f3ln\u0105 inicjatyw\u0119 NAWA i Ministerstwa Spraw Zagranicznych w ramach polskiej pomocy rozwojowej, tj. Program im. Stefana Banacha oraz Program im. Ignacego \u0141ukasiewicza, zosta\u0142y po\u0142\u0105czone w jeden program stanowi\u0105cy ofert\u0119 stypendialn\u0105 dla planuj\u0105cej podj\u0105\u0107 studia w Polsce m\u0142odzie\u017cy z pa\u0144stw rozwijaj\u0105cych si\u0119.\nInformacje pochodz\u0105 ze strony NAWA:\nnawa.gov.pl/studenci/studenci-zagraniczni/program-stypendialny-im-stefana-banacha", "metadata": {"url": "http://www.unesco.agh.edu.pl/aktualnosci/program-stypendialny-im-stefana-banacha/", "title": "Program stypendialny im. Stefana Banacha", "depth": 3, "duplicate": false, "content_hash": "b614195bf1f5e6ba915a2a24fca387bb", "word_count": 227, "headings": [{"level": 1, "text": "Program stypendialny im. Stefana Banacha"}]}}