{"content": "#  O projekcie -- S4S \u2013 Nauka dla spo\u0142ecze\u0144stwa \n\nURL: https://s4s.agh.edu.pl/o-projekcie\nCrawled: 2025-03-19 22:39:35\n\nPrzejd\u017a do tre\u015bci\n\nPrzejd\u017a do stopki\n\n O projekcie \n\nCelem projektu jest stworzenie Zintegrowanego Systemu Informatycznego wsp\u00f3\u0142pracy Nauka dla Spo\u0142ecze\u0144stwa \"Science4Society\" s\u0142u\u017c\u0105cego do komunikacji pomi\u0119dzy partnerami przemys\u0142owymi, jednostkami naukowymi, instytutami badawczymi, administracj\u0105 samorz\u0105dow\u0105 oraz instytucjami zainteresowanymi innowacjami.\n\nGwa\u0142towny post\u0119p w badaniach naukowych oraz dynamiczny rozw\u00f3j produkcji przemys\u0142owej w wielu dziedzinach powoduje konieczno\u015b\u0107 nad\u0105\u017cania za zmianami zar\u00f3wno w sferze nauki jak i przemys\u0142u. Szczeg\u00f3lne znaczenie ma to w nowych ga\u0142\u0119ziach. Wiedza na temat zmian w obu obszarach tj. w nauce i przemy\u015ble jest lepiej lub gorzej dost\u0119pna, jednak\u017ce jej \u017ar\u00f3d\u0142a s\u0105 rozproszone i uzyskanie pe\u0142nego obrazu wymaga czasami d\u0142ugotrwa\u0142ych poszukiwa\u0144.\n\nZadaniem budowanej platformy b\u0119dzie u\u0142atwienie poszukiwa\u0144 partner\u00f3w do realizacji wsp\u00f3lnych dzia\u0142a\u0144. Dla przedstawicieli przemys\u0142u b\u0119d\u0105 to dane dotycz\u0105ce mo\u017cliwo\u015bci wykonania potrzebnych bada\u0144 i pomiar\u00f3w w specjalistycznych laboratoriach znajduj\u0105cych si\u0119 w jednostkach naukowych, \u0142atwe odnalezienie opracowanych technologii, patent\u00f3w czy wzor\u00f3w u\u017cytkowych, znalezienie wysokiej klasy specjalist\u00f3w poszukiwanych w celu nawi\u0105zania wsp\u00f3\u0142pracy czy te\u017c realizacji wsp\u00f3lnych projekt\u00f3w oraz dost\u0119p do absolwent\u00f3w wy\u017cszych uczelni o poszukiwanych kwalifikacjach. Przedstawicielom instytucji naukowych platforma u\u0142atwi odnalezienie partner\u00f3w poszukuj\u0105cych nowych technologii czy innowacji w prowadzonej przez nich dzia\u0142alno\u015bci gospodarczej oraz umo\u017cliwi zaprezentowanie posiadanych mo\u017cliwo\u015bci badawczych (zespo\u0142\u00f3w badawczych, laboratori\u00f3w, posiadanej aparatury, us\u0142ug badawczych i opracowanych technologii). Powszechny i \u0142atwy dost\u0119p do tych danych u\u0142atwi te\u017c przygotowanie konsorcj\u00f3w naukowych i naukowo-przemys\u0142owych do wsp\u00f3lnie opracowywanych projekt\u00f3w badawczych i wdro\u017ceniowych w perspektywie Horyzont Europa. Dodatkowo tworzona baza u\u0142atwi przedstawicielom przemys\u0142u dotarcie do m\u0142odej kadry in\u017cynierskiej, wykszta\u0142conej w nowopowstaj\u0105cych kierunkach pod\u0105\u017caj\u0105cych za zmianami na rynku pracy.\n\nPodmioty gospodarcze,\n\nUczelnie wy\u017csze,\n\nSie\u0107 Badawcza \u0141ukasiewicz,\n\nInstytucje otoczenia biznesu,\n\nCentra Transferu Technologii,\n\nParki technologiczne,\n\nStrefy ekonomiczne,\n\nKlastry,\n\nAdministracja pa\u0144stwowa i samorz\u0105dowa,\n\nOtoczenie spo\u0142eczne.\n\nWykorzystanie tego typu narz\u0119dzi pozytywnie wp\u0142ynie na popraw\u0119 efektywno\u015bci wsp\u00f3\u0142pracy nauki z przemys\u0142em oraz wspieranie proces\u00f3w innowacyjno\u015bci. Platforma dialogu \"Science4Society\" przyczyni si\u0119 do upowszechnienia wiedzy na temat wsp\u00f3\u0142pracy mi\u0119dzy nauk\u0105, innowacyjno\u015bci\u0105, zr\u00f3wnowa\u017conym rozwojem i gospodark\u0105. Wykorzystanie potencja\u0142u polskich uczelni wy\u017cszych na potrzeby przemys\u0142u wp\u0142ynie na szybszy rozw\u00f3j technologii, lepszy transfer wiedzy, do\u015bwiadcze\u0144 oraz przygotowanie kapita\u0142u ludzkiego na potrzeby inwestycji w polskim przemy\u015ble.\n\nOpr\u00f3cz wiedzy na temat konkretnych rozwi\u0105za\u0144 technicznych gotowych do zastosowania w dzia\u0142alno\u015bci gospodarczej niezwykle istotnym jest zapoznanie spo\u0142ecze\u0144stwa z natur\u0105 proponowanych rozwi\u0105za\u0144. Wymaga to zaznajomienia spo\u0142ecze\u0144stwa ze sposobem dzia\u0142ania innowacyjnych urz\u0105dze\u0144, ale r\u00f3wnie\u017c po\u017cytku z ich powszechnego zastosowania. Aby osi\u0105gn\u0105\u0107 powy\u017cszy cel zostan\u0105 zastosowane r\u00f3\u017cne kana\u0142y komunikacji spo\u0142ecznej ze specjalistami z r\u00f3\u017cnych obszar\u00f3w wiedzy.\n\nPlatforma informatyczna \"Science4Society\" zrealizowana w ramach tego projektu zostanie zaprezentowana i udost\u0119pniona zar\u00f3wno do powszechnego u\u017cytku jak i dla beneficjent\u00f3w instytucjonalnych. Platforma posiada co najmniej dwie zalety wyr\u00f3\u017cniaj\u0105c\u0105 j\u0105 spo\u015br\u00f3d istniej\u0105cych baz uczelnianych realizowanych przez Centra Transferu Technologii. Pierwsz\u0105 z nich jest og\u00f3lnokrajowy zasi\u0119g zbieranych. Drug\u0105 zalet\u0105 jest dedykowany modu\u0142 informacyjno-us\u0142ugowy do realizacji i zarz\u0105dzania us\u0142ugami badawczymi.\n\nWytworzenie i rozpropagowanie platformy \"Science4Society\" przyniesie r\u00f3\u017cnorodne efekty zar\u00f3wno w obszarze wsp\u00f3\u0142pracy instytucjonalnej jak i w podniesieniu \u015bwiadomo\u015bci i akceptacji spo\u0142ecznej dla innowacji technicznych. W obszarze wsp\u00f3\u0142pracy instytucjonalnej strona gospodarcza, tj. przedsi\u0119biorcy i administracja samorz\u0105dowa uzyska szeroki dost\u0119p do bie\u017c\u0105cych dokona\u0144 w obszarze nauki w wi\u0119kszo\u015bci finansowanych ze \u015brodk\u00f3w spo\u0142ecznych (NCBR, PARP, MEiN).\n\nZ drugiej strony instytucje badawcze zar\u00f3wno instytuty jak i uczelnie zdob\u0119d\u0105 szerok\u0105 wiedz\u0119 na temat bie\u017c\u0105cych potrzeb jednostek gospodarczych co pozwoli przynajmniej cz\u0119\u015bciowo na profilowanie zakresu prowadzonych prac badawczych.\n\nUruchomienie platformy oraz \u015brodk\u00f3w komunikacji u\u017cytych w projekcie stworzy szersze mo\u017cliwo\u015bci prezentacji wynik\u00f3w dla tw\u00f3rc\u00f3w innowacji oraz przedstawienie potrzeb technologicznych w nowo rozwijaj\u0105cych si\u0119 ga\u0142\u0119ziach przemys\u0142u czy w ga\u0142\u0119ziach poszukuj\u0105cych modernizacji dla wszystkich grup beneficjent\u00f3w zainteresowanych t\u0105 tematyk\u0105.\n\npoprawa efektywno\u015bci wsp\u00f3\u0142pracy nauki z otoczeniem gospodarczym,\n\nwspieranie proces\u00f3w innowacyjno\u015bci oraz komercjalizacji wynik\u00f3w bada\u0144 naukowych i prac rozwojowych, a tak\u017ce know-how zwi\u0105zanego z tymi wynikami, w tym promowanie dobrych praktyk w zakresie innowacji,\n\nupowszechnianie wiedzy na temat zwi\u0105zk\u00f3w mi\u0119dzy nauk\u0105, innowacyjno\u015bci\u0105 i gospodark\u0105,\n\nstworzenie szerszych mo\u017cliwo\u015bci prezentacji wytworzonych innowacji (nauka) jak i potrzeb innowacyjnych w zak\u0142adach przemys\u0142owych\n\nWy\u017cej wymienione cele szczeg\u00f3\u0142owe zostan\u0105 zrealizowane przez wykonanie poni\u017cszych dzia\u0142a\u0144.\n\nProjekt\u00a0finansowany ze \u015brodk\u00f3w bud\u017cetu pa\u0144stwa w ramach programu Ministra Edukacji\n i Nauki pod nazw\u0105 \u201eNauka dla Spo\u0142ecze\u0144stwa\u201d nr projektu\u00a0NdS/529018/2021/2021 kwota dofinansowania\u00a01 926 652,50\n ca\u0142kowita warto\u015b\u0107 projektu 1 926 652,50.\n\nStopka\n\nBack", "metadata": {"url": "https://s4s.agh.edu.pl/o-projekcie", "title": " O projekcie -- S4S \u2013 Nauka dla spo\u0142ecze\u0144stwa ", "depth": 3, "duplicate": false, "content_hash": "ad8357dc845483487f6faa10f54f8b63", "word_count": 659, "headings": [{"level": 1, "text": "O projekcie"}, {"level": 2, "text": "Stopka"}]}}