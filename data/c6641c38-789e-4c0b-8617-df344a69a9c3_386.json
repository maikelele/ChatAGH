{"content": "# Cyfrowy Kampus Nauki i Technologii AGH UNESCO\n\nURL: http://www.unesco.agh.edu.pl/aktualnosci/cyfrowy-kampus-nauki-i-technologii-agh-unesco/\nCrawled: 2025-03-19 21:40:07\n\nCyfrowy Kampus Nauki i Technologii AGH UNESCO\nAkademia G\u00f3rniczo - Hutnicza im. Stanis\u0142awa Staszica w Krakowie, Centrum AGH UNESCO, jest\u00a0 beneficjentem programu Narodowej Agencji Wymiany Akademickiej SPINAKER \u2013 Intensywne Mi\u0119dzynarodowe Programy Kszta\u0142cenia w zakresie realizacji projektu pt. Cyfrowy Kampus Nauki i Technologii AGH UNESCO (DigiCamp).\nLink do listy podmiot\u00f3w, kt\u00f3rym zosta\u0142y przyznane \u015brodki finansowe:\nnawa.gov.pl/images/Spinaker/SPINAKER_lista-podmiotow-ogloszenie_wynikow.pdf\nCelem programu SPINAKER jest umi\u0119dzynarodowienie polskich instytucji szkolnictwa wy\u017cszego i nauki poprzez finansowanie projekt\u00f3w ukierunkowanych na wzrost zainteresowania ofert\u0105 kszta\u0142cenia w polskich instytucjach nauki i szkolnictwa wy\u017cszego w\u015br\u00f3d zagranicznych student\u00f3w i doktorant\u00f3w, wzrost udzia\u0142u zagranicznych student\u00f3w i doktorant\u00f3w w polskich programach kszta\u0142cenia, poszerzenie oferty intensywnych mi\u0119dzynarodowych program\u00f3w kszta\u0142cenia, realizowanych tak\u017ce w formule zdalnej.\nProjekt DigiCamp rozszerza ofert\u0119 Akademii G\u00f3rniczo - Hutniczej im. Stanis\u0142awa Staszica w Krakowie w zakresie kszta\u0142cenia, transferu technologii i promocji, jest odpowiedzi\u0105 na oczekiwania potencjalnych kandydat\u00f3w z kraj\u00f3w szybkiego wzrostu gospodarczego i wynikiem wcze\u015bniejszych do\u015bwiadcze\u0144 Centrum AGH UNESCO, w szczeg\u00f3lno\u015bci realizacji Programu Stypendialnego UNESCO/ Poland Co-Sponsored Fellowships Programme in Engineering w zakresie nauk technicznych i in\u017cynieryjnych (adresowany do m\u0142odych naukowc\u00f3w z kraj\u00f3w rozwijaj\u0105cych si\u0119). Projekt jest ukierunkowany na budow\u0119 intensywnych mi\u0119dzynarodowych program\u00f3w nauczania, transferu technologii i promocji, kt\u00f3re mog\u0105 by\u0107 realizowane zdalnie lub w formie \u0142\u0105cz\u0105cej kszta\u0142cenie stacjonarne i zdalne (ang. blended learning).\nCelem projektu jest rozszerzenie oferty kszta\u0142cenia o nowe specjalistyczne i innowacyjne projekty, poprawa elastyczno\u015bci nauczania w formule on-line i dost\u0119pnych r\u00f3wnie\u017c dla os\u00f3b z niepe\u0142nosprawno\u015bciami; pozyskanie zagranicznych student\u00f3w; powi\u0105zanie oferty z promocj\u0105 polskiej my\u015bli technicznej. Projekt wpisuje si\u0119 w Strategi\u0119 rozwoju AGH i UNESCO (cele Agendy na Rzecz Zr\u00f3wnowa\u017conego Rozwoju 2030, w szczeg\u00f3lno\u015bci cel 4) w obszarach kszta\u0142cenia, nauki i innowacji, transferu technologii oraz promocji dobrych praktyk i jest adresowany do student\u00f3w lub doktorant\u00f3w uczelni o profilu in\u017cynierskim (w zakresie nauk technicznych i in\u017cynieryjnych), w szczeg\u00f3lno\u015bci z kraj\u00f3w rozwijaj\u0105cych si\u0119 (wed\u0142ug OECD).\nStrona projektu: \nwww.digicamp-unesco.agh.edu.pl\n\nStrona konkursu: \nwww.digicamp-unesco.agh.edu.pl/pl/konkursy/konkurs-k01/", "metadata": {"url": "http://www.unesco.agh.edu.pl/aktualnosci/cyfrowy-kampus-nauki-i-technologii-agh-unesco/", "title": "Cyfrowy Kampus Nauki i Technologii AGH UNESCO", "depth": 3, "duplicate": false, "content_hash": "1e6dae9e525785cf3d3ffd956ce69c1a", "word_count": 299, "headings": [{"level": 1, "text": "Cyfrowy Kampus Nauki i Technologii AGH UNESCO"}]}}