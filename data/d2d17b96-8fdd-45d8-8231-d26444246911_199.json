{"content": "# Przystosowanie pawilonu D-11 do aktualnych przepis\u00f3w przeciwpo\u017carowych\n\nURL: http://www.inwestycje.agh.edu.pl/projekty-mein/przystosowanie-pawilonu-d-11-do-aktualnych-przepisow-przeciwpozarowych/\nCrawled: 2025-03-19 22:35:51\n\n\u201ePrzystosowanie pawilonu D-11 do aktualnych przepis\u00f3w przeciwpo\u017carowych\u201d\nRodzaj inwestycji\nPrzedmiotem inwestycji jest eliminacja stanu zagro\u017cenia \u017cycia i zdrowia ludzi, wynikaj\u0105cego z nieprzystosowania pawilonu D-11 do aktualnych przepis\u00f3w przeciwpo\u017carowych.\nBudynek jest u\u017cytkowany g\u0142\u00f3wnie przez Wydzia\u0142 Fizyki i Informatyki Stosowanej. Od strony po\u0142udniowej przylega do budynku D-10 i na poziomie parteru \u0142\u0105czy si\u0119 z nim komunikacyjnie. Budynek jest podpiwniczony i posiada 4 kondygnacje nadziemne. Ma uk\u0142ad pod\u0142u\u017cny z salami dydaktycznymi i gabinetami w traktach zewn\u0119trznych oraz korytarzem w trakcie \u015brodkowym.\nMo\u017cliwa ilo\u015b\u0107 os\u00f3b mog\u0105cych przebywa\u0107 w pomieszczeniach budynku to ok. 700 os\u00f3b, w tym student\u00f3w ok. 85%, a pracownik\u00f3w naukowo-dydaktycznych i administracyjnych uczelni ok. 15%.\nDane finansowe inwestycji\nDofinansowano z bud\u017cetu pa\u0144stwa - dotacja celowa Ministra Edukacji i Nauki\nDofinansowanie: 760 000 z\u0142\nCa\u0142kowita warto\u015b\u0107: 1 261 000 z\u0142\n\nZakres rzeczowy i opis inwestycji\nW wyniku przebudowy maj\u0105cej na celu dostosowanie obiektu do aktualnie obowi\u0105zuj\u0105cych przepis\u00f3w w zakresie ochrony przeciwpo\u017carowej wykonane zostan\u0105:\n-\u00a0 \u00a0 \u00a0 \u00a0wydzielenie stref po\u017carowych;\n-\u00a0 \u00a0 \u00a0 \u00a0wydzielenie dw\u00f3ch klatek schodowych \u015bciankami z drzwiami ppo\u017c.;\n-\u00a0 \u00a0 \u00a0 \u00a0monta\u017c w klatkach schodowych okien napowietrzaj\u0105cych i oddymiaj\u0105cych;\n-\u00a0 \u00a0 \u00a0 \u00a0wydzielenie po\u017carowe klatki schodowej do piwnic;\n-\u00a0 \u00a0 \u00a0 \u00a0wydzielenie po\u017carowe wentylatorni jako pomieszczenia zamkni\u0119tego;\n-\u00a0 \u00a0 \u00a0 \u00a0wymiana stolarki na stolark\u0119 ppo\u017c.;\nPrzystosowanie pawilonu D-11 do aktualnych przepis\u00f3w przeciwpo\u017carowych- przystosowanie schod\u00f3w do obowi\u0105zuj\u0105cych przepis\u00f3w poprzez przebudow\u0119 balustrad;\n-\u00a0 \u00a0 \u00a0 \u00a0modernizacja instalacji hydrantowej;\n-\u00a0 \u00a0 \u00a0 \u00a0wykonanie zabezpieczenia po\u017carowego przej\u015b\u0107 przez strop nad piwnicami (parteru);\n-\u00a0 \u00a0 \u00a0 \u00a0monta\u017c klap przeciwpo\u017carowych odcinaj\u0105cych na wentylacji mechanicznej;<s></s>\nPrzystosowanie pawilonu D-11 do aktualnych przepis\u00f3w przeciwpo\u017carowych- wykonanie instalacji awaryjnego o\u015bwietlenia ewakuacyjnego;\n-\u00a0 \u00a0 \u00a0 \u00a0wykonanie instalacji SSP oraz systemu oddymiania klatek schodowych.\nLokalizacja inwestycji\nPrzedmiotowa inwestycja zlokalizowana jest na terenie kampusu Akademii G\u00f3rniczo\u2013Hutniczej im. Stanis\u0142awa Staszica w Krakowie, w pawilonie D-11 po\u0142o\u017conym w Krakowie, przy ul. Kawiory 26a, na dzia\u0142ce ewidencyjnej 699/18 (obr\u0119b 4 jednostka ewidencyjna Krowodrza).\nDane powierzchniowe i ilo\u015bciowe\n\u00a0 \u00a0 \u00a0 \u00a0Parametry charakterystyczne budynku:\n\u00a0 \u00a0 \u00a0 \u00a0Wysoko\u015b\u0107 zabudowy: 15\u00a0 m (\u015bredniowysoki)\n\u00a0 \u00a0 \u00a0 \u00a0Ilo\u015b\u0107 kondygnacji: 5\n\u00a0 \u00a0 \u00a0 \u00a0Powierzchnia zabudowy: 870 m2\n\u00a0 \u00a0 \u00a0 \u00a0Powierzchnia u\u017cytkowa: 3 563 m2\n\u00a0 \u00a0 \u00a0 \u00a0Powierzchnia ca\u0142kowita: 3 646 m2\n\u00a0 \u00a0 \u00a0 \u00a0Kubatura: 14 071 m3\u00a0 \u00a0 \u00a0\u00a0\nUzasadnienie celowo\u015bci inwestycji\nG\u0142\u00f3wnym celem inwestycji jest likwidacja stanu zagro\u017cenia \u017cycia i zdrowia ludzi, wynikaj\u0105cego z nieprzystosowania pawilonu D-11 do aktualnych przepis\u00f3w przeciwpo\u017carowych, poprzez wykonanie szeregu prac opisanych szczeg\u00f3\u0142owo w pkt. 3, co wynika z obowi\u0105zuj\u0105cych przepis\u00f3w ustawy Prawo budowlane i zapis\u00f3w Rozporz\u0105dzenia Ministra Infrastruktury z dnia 12 kwietnia 2002 r. w sprawie warunk\u00f3w technicznych, jakim powinny odpowiada\u0107 budynki i ich usytuowanie.\nW wyniku realizacji inwestycji Uczelnia dysponowa\u0107 b\u0119dzie budynkiem w pe\u0142ni zgodnym z obowi\u0105zuj\u0105cymi przepisami przeciwpo\u017carowymi, co zapewni wi\u0119ksze bezpiecze\u0144stwo u\u017cytkownik\u00f3w oraz otworzy mo\u017cliwo\u015b\u0107 dalszej modernizacji obiektu. Zostan\u0105 skutecznie wyeliminowane nieprawid\u0142owo\u015bci i nie b\u0119d\u0105 wyst\u0119powa\u0142y elementy zagra\u017caj\u0105ce \u017cyciu ludzi, poprawi\u0105 si\u0119 warunki bezpiecze\u0144stwa po\u017carowego i ewakuacji oraz mo\u017cliwo\u015b\u0107 prowadzenia akcji ratowniczo-ga\u015bniczej przez jednostki Stra\u017cy Po\u017carnej. Wyeliminowane zostan\u0105 r\u00f3wnie\u017c nieprawid\u0142owo\u015bci w zakresie warunk\u00f3w technicznych, jakim powinny odpowiada\u0107 budynki zgodnie z obowi\u0105zuj\u0105cymi przepisami.", "metadata": {"url": "http://www.inwestycje.agh.edu.pl/projekty-mein/przystosowanie-pawilonu-d-11-do-aktualnych-przepisow-przeciwpozarowych/", "title": "Przystosowanie pawilonu D-11 do aktualnych przepis\u00f3w przeciwpo\u017carowych", "depth": 3, "duplicate": false, "content_hash": "4eb7f5a173407d29bf5a54cb955b1037", "word_count": 450, "headings": [{"level": 1, "text": "\u201ePrzystosowanie pawilonu D-11 do aktualnych przepis\u00f3w przeciwpo\u017carowych\u201d"}, {"level": 1, "text": "Rodzaj inwestycji"}, {"level": 1, "text": "Dane finansowe inwestycji"}, {"level": 1, "text": "Zakres rzeczowy i opis inwestycji"}, {"level": 1, "text": "Lokalizacja inwestycji"}, {"level": 1, "text": "Dane powierzchniowe i ilo\u015bciowe"}, {"level": 1, "text": "Uzasadnienie celowo\u015bci inwestycji"}]}}