{"content": "#  Kierunek Komputerowo Wspomagana In\u017cynieria Materia\u0142\u00f3w Budowlanych na Wydziale In\u017cynierii Materia\u0142owej i Ceramiki AGH -- Wydzia\u0142 In\u017cynierii Materia\u0142owej i Ceramiki AGH \n\nURL: https://ceramika.agh.edu.pl/kandydaci/studia-i-stopnia/komputerowo-wspomagana-inzynieria-materialow-budowlanych\nCrawled: 2025-03-19 21:33:05\n\nPrzejd\u017a do tre\u015bci\n\nPrzejd\u017a do stopki\n\n Komputerowo Wspomagana In\u017cynieria Materia\u0142\u00f3w Budowlanych \n\nKomputerowo Wspomagana In\u017cynieria Materia\u0142\u00f3w Budowlanych\n Nowy kierunek I stopnia w roku akademickim 2024/2025\n\nStudia na kierunku \nKomputerowo Wspomagana In\u017cynieria Materia\u0142\u00f3w Budowlanych\n umo\u017cliwiaj\u0105 zdobycie specjalistycznej wiedzy w zakresie in\u017cynierii materia\u0142owej, ze szczeg\u00f3lnym naciskiem na segment materia\u0142\u00f3w budowlanych oraz umiej\u0119tno\u015bci pos\u0142ugiwania si\u0119 narz\u0119dziami informatycznymi niezb\u0119dnymi dla wsp\u00f3\u0142czesnego in\u017cyniera. Program studi\u00f3w obejmuje kursy przedmiot\u00f3w podstawowych:\n\nmatematyka,\n\nfizyka,\n\nchemia,\u00a0\n\nnauk\u0119 o materia\u0142ach,\n\nchemi\u0119 fizyczn\u0105,\n\nbudow\u0119 materii,\n\na tak\u017ce przedmioty kierunkowe zwi\u0105zane z projektowaniem i wytwarzaniem materia\u0142\u00f3w budowlanych.\n\nStudenci zdobywaj\u0105 wiedz\u0119 w zakresie komputerowych narz\u0119dzi in\u017cynierskich oraz podstaw programowania, zar\u00f3wno o charakterze og\u00f3lnym (wst\u0119p do informatyki, modelowanie CAD, metody obliczeniowe, uczenie maszynowe) jak i specjalistycznym, zwi\u0105zanym z materia\u0142ami budowlanymi (modelowanie przebiegu proces\u00f3w chemicznych, komputerowe projektowanie materia\u0142\u00f3w, BIM).\u00a0\nZdob\u0105d\u017a wiedz\u0119 w obszarze in\u017cynierii materia\u0142\u00f3w budowlanych i informatycznych narz\u0119dzi in\u017cynierskich.\n\nKierunek dedykowany jest osobom zainteresowanym zdobyciem \nwiedzy o nowoczesnym projektowaniu\n, produkcji oraz wykorzystaniu potencja\u0142u materia\u0142\u00f3w budowlanych w r\u00f3\u017cnych ga\u0142\u0119ziach przemys\u0142u. Bior\u0105c pod uwag\u0119 rol\u0119 bran\u017cy materia\u0142\u00f3w budowlanych dla \u015brodowiska naturalnego, w programie studi\u00f3w uwzgl\u0119dniono r\u00f3wnie\u017c potrzeb\u0119 rozumienia wsp\u00f3\u0142czesnych problem\u00f3w zwi\u0105zanych z wp\u0142ywem gospodarki na \u015brodowisko naturalne (zu\u017cywanie zasob\u00f3w, emisje zwi\u0105zane z procesami przemys\u0142owymi, itp.). Pozwoli to studentom na \nlepsze przygotowanie si\u0119 do funkcjonowania na wsp\u00f3\u0142czesnym rynku pracy\n, gdzie zagadnienia \u015brodowiskowe staj\u0105 si\u0119 r\u00f3wnie wa\u017cne, co zagadnienia stricte technologiczne.\u00a0\n\nAbsolwent kierunku b\u0119dzie konkurencyjny na rynku pracy jako osoba posiadaj\u0105ca z jednej strony\n szeroko poj\u0119te kompetencje in\u017cynierskie\n, a z drugiej\u00a0\nspecjalistyczn\u0105 wiedz\u0119\n na temat rodzaj\u00f3w i w\u0142a\u015bciwo\u015bci materia\u0142\u00f3w budowlanych. Pozwoli to Absolwentom na znajdowanie zatrudnienia przede wszystkim w szeroko poj\u0119tej bran\u017cy materia\u0142\u00f3w budowlanych:\n\nw zak\u0142adach produkcyjnych (materia\u0142y wi\u0105\u017c\u0105ce, materia\u0142y wyko\u0144czeniowe, izolacyjne, itp.) lub\n\nprzedsi\u0119biorstwach budowlanych zatrudniaj\u0105cych specjalist\u00f3w do obs\u0142ugi zam\u00f3wie\u0144 oraz przetarg\u00f3w zwi\u0105zanych z materia\u0142ami budowlanymi.\u00a0\n\nWydzia\u0142 In\u017cynierii Materia\u0142owej i Ceramiki od lat intensywnie wsp\u00f3\u0142pracuje z czo\u0142owymi przedsi\u0119biorstwami bran\u017cy materia\u0142\u00f3w budowlanych, co przek\u0142ada si\u0119 na atrakcyjny program \npraktyk zawodowych\n w trakcie studi\u00f3w, sta\u017cy wakacyjnych czy te\u017c wsp\u00f3lnych prac dyplomowych, realizowanych we wsp\u00f3\u0142pracy z partnerami przemys\u0142owymi.\n\nInterdyscyplinarny charakter studi\u00f3w\n na kierunku Komputerowo Wspomagana In\u017cynieria Materia\u0142\u00f3w Budowlanych i szerokie spektrum zdobytej wiedzy oraz umiej\u0119tno\u015bci \npozwalaj\u0105 na dalsz\u0105 edukacj\u0119 na studiach II stopnia\n na r\u00f3\u017cnych specjalno\u015bciach. Dla absolwent\u00f3w I stopnia studi\u00f3w Komputerowo Wspomagana In\u017cynieria Materia\u0142\u00f3w Budowlanych\n Wydzia\u0142 In\u017cynierii Materia\u0142owej i Ceramiki oferuje mo\u017cliwo\u015b\u0107 pog\u0142\u0119biania wiedzy \nw zakresie materia\u0142\u00f3w budowlanych na kierunku Technologia Chemiczna (specjalno\u015b\u0107 Technologia Materia\u0142\u00f3w Budowlanych) lub na kierunku Chemia Budowlana.\n\nOto kilka przyk\u0142adowych zawod\u00f3w, w kt\u00f3rych absolwenci kierunku \nKomputerowo wspomagana in\u017cynieria materia\u0142\u00f3w budowlanych\n mog\u0105 znale\u017a\u0107 zatrudnienie:\n\nIn\u017cynier ds. bada\u0144 i rozwoju materia\u0142\u00f3w budowlanych\n: Praca nad opracowywaniem nowych materia\u0142\u00f3w budowlanych, analiza ich w\u0142a\u015bciwo\u015bci oraz optymalizacja proces\u00f3w produkcyjnych przy u\u017cyciu narz\u0119dzi komputerowych.\n\nSpecjalista BIM (Building Information Modeling)\n: Tworzenie i zarz\u0105dzanie modelami informacji o budynkach\u00a0dla kompleksowej analizy i optymalizacji proces\u00f3w budowlanych.\n\nSpecjalista ds. projektowania konstrukcji budowlanych\n: Wykorzystanie komputerowych narz\u0119dzi do projektowania konstrukcji budowlanych oraz doboru odpowiednich materia\u0142\u00f3w budowlanych z uwzgl\u0119dnieniem wymaga\u0144 projektowych.\n\nKonsultant techniczny w firmach budowlanych\n: Doradztwo techniczne w zakresie wyboru materia\u0142\u00f3w budowlanych, analiza ich w\u0142a\u015bciwo\u015bci oraz wsparcie w przygotowywaniu dokumentacji projektowej.\n\nIn\u017cynier ds. ochrony \u015brodowiska w budownictwie\n: Badanie wp\u0142ywu stosowanych materia\u0142\u00f3w budowlanych na \u015brodowisko naturalne oraz proponowanie rozwi\u0105za\u0144 ograniczaj\u0105cych negatywne skutki dla ekosystemu.\n\nSpecjalista ds. innowacji w bran\u017cy materia\u0142\u00f3w budowlanych\n: Monitorowanie trend\u00f3w i nowych technologii w dziedzinie materia\u0142\u00f3w budowlanych, identyfikacja mo\u017cliwo\u015bci wprowadzenia innowacyjnych rozwi\u0105za\u0144 do produkcji.\n\nKierownik projektu w firmach budowlanych\n: Koordynacja proces\u00f3w projektowych zwi\u0105zanych z wykorzystaniem materia\u0142\u00f3w budowlanych, zarz\u0105dzanie zespo\u0142em projektowym oraz kontrola koszt\u00f3w i termin\u00f3w.\n\nAnalityk ds. rynku materia\u0142\u00f3w budowlanych\n: Analiza rynku materia\u0142\u00f3w budowlanych, prognozowanie trend\u00f3w oraz ocena konkurencyjno\u015bci oferowanych produkt\u00f3w.\n\nTe zawody oferuj\u0105 r\u00f3\u017cnorodne mo\u017cliwo\u015bci zatrudnienia dla absolwent\u00f3w kierunku Komputerowo Wspomagana In\u017cynieria Materia\u0142\u00f3w Budowlanych, umo\u017cliwiaj\u0105c wykorzystanie zdobytej wiedzy i umiej\u0119tno\u015bci zar\u00f3wno w przemy\u015ble, jak i w sferze doradztwa i konsultingu budowlanego. Dodatkowo mo\u017cliwo\u015b\u0107 pog\u0142\u0119biania wiedzy na studiach II stopnia otwiera drog\u0119 do dalszego rozwoju kariery w specjalistycznych obszarach bran\u017cy materia\u0142\u00f3w budowlanych i in\u017cynierii.\n\nStopka\n\nKana\u0142 WIMiC AGH w serwisie YouTube\nFanpage WIMiC AGH w serwisie Facebook\">\nFanpage AGH w serwisie Linkedin\">\nKana\u0142 AGH w serwisie Twitter\">\nFanpage WIMiC AGH w serwisie Instagram\">\nFanpage AGH w serwisie Tiktok\">\n\n \u00a9 2023 Wydzia\u0142 In\u017cynierii Materia\u0142owej i Ceramiki\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://ceramika.agh.edu.pl/kandydaci/studia-i-stopnia/komputerowo-wspomagana-inzynieria-materialow-budowlanych", "title": " Kierunek Komputerowo Wspomagana In\u017cynieria Materia\u0142\u00f3w Budowlanych na Wydziale In\u017cynierii Materia\u0142owej i Ceramiki AGH -- Wydzia\u0142 In\u017cynierii Materia\u0142owej i Ceramiki AGH ", "depth": 3, "duplicate": false, "content_hash": "508ed49a6be5b561e9df7dcceaea6749", "word_count": 677, "headings": [{"level": 1, "text": "Komputerowo Wspomagana In\u017cynieria Materia\u0142\u00f3w Budowlanych"}, {"level": 2, "text": "Stopka"}]}}