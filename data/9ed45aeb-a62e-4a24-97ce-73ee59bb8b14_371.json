{"content": "# Studenci\n\nURL: https://www.bhp.agh.edu.pl/studenci/\nCrawled: 2025-03-19 21:12:54\n\nINFORMACJE W SPRAWIE SZKOLE\u0143 BHP DLA STUDENT\u00d3W AGH\nZARZ\u0104DZENIE NR 36/2012 Rektora Akademii G\u00f3rniczo-Hutniczej im. Stanis\u0142awa Staszica w Krakowie z dnia 26 listopada 2012 r. w sprawie szkole\u0144 w dziedzinie bezpiecze\u0144stwa i higieny pracy.\n*\nOBOWI\u0104ZKOWE SZKOLENIE DOTYCZ\u0104CE BEZPIECZNYCH I HIGIENICZNYCH WARUNK\u00d3W KSZTA\u0141CENIA DLA STUDENT\u00d3W AGH\nSekcja Bezpiecze\u0144stwa i Higieny             Pracy AGH zaprasza na szkolenie dotycz\u0105ce             bezpiecznych i higienicznych warunk\u00f3w kszta\u0142cenia dla             student\u00f3w rozpoczynaj\u0105cych kszta\u0142cenie w AGH w semestrze letnim roku akademickiego 2024/2025. Szkolenie realizowane jest w formie wyk\u0142ad\u00f3w             on-line na platformie \nUPeL\n wraz z udost\u0119pnionymi materia\u0142ami             uzupe\u0142niaj\u0105cymi do kursu.\u00a0\n\nObowi\u0105zkowe szkolenie skierowane jest do student\u00f3w, rozpoczynaj\u0105cych kszta\u0142cenie w AGH w roku akademickim 2024/2025 (student\u00f3w studi\u00f3w stacjonarnych i niestacjonarnych) oraz student\u00f3w, kt\u00f3rzy z r\u00f3\u017cnych przyczyn nie zrealizowali tego obowi\u0105zku w poprzednich edycjach. Szkolenie jest obowi\u0105zkowe a brak jego uko\u0144czenia mo\u017ce wi\u0105za\u0107 si\u0119 z negatywnymi skutkami w obszarze realizacji prawid\u0142owego przebiegu studi\u00f3w.\n\nWA\u017bNA UWAGA\n\nSzkolenie jest jednorazowe na ca\u0142o\u015b\u0107 studi\u00f3w \n(r\u00f3wnie\u017c w przypadku kontynuacji na kolejnym semestrze/stopniu studi\u00f3w AGH oraz przypadkach, kiedy studiujemy na kilku wydzia\u0142ach/\u015bcie\u017ckach dyplomowania). \n\nJe\u017celi student AGH uko\u0144czy\u0142 szkolenie w poprzednich terminach (jest informacja na indywidualnym koncie studenta USOS AGH)- nie ma potrzeby uczestnictwa i uko\u0144czenia szkolenia w obecnej oraz kolejnych edycjach kursu. Szczeg\u00f3\u0142y znajduj\u0105 si\u0119 w komunikacie \nTUTAJ\n.\n\nJak uko\u0144czy\u0107 szkolenie? Wykonaj nast\u0119puj\u0105ce 5 krok\u00f3w:\n\nKROK 1.\n Zapoznaj si\u0119 z instrukcj\u0105 umieszczon\u0105\u00a0\nTUTAJ\n\n<=kliknij w link. W instrukcji zawarte jest \nhas\u0142o\n, kt\u00f3re umo\u017cliwi poprawne zalogowanie si\u0119 do kursu.\nKROK 2.\n\u00a0Zaloguj si\u0119 do szkolenia Link znajduje si\u0119\u00a0\nTUTAJ\n\n<=kliknij w link (\nlink\n\naktywny od 17 marca 2025 od godziny 7:30 CET\n).\nKROK 3.\n Zapisz si\u0119 na szkolenie w terminie od \n01 kwietnia 2025 roku (od godziny 7:30 CET).\nKROK 4.\u00a0\nZapoznaj si\u0119 materia\u0142ami uzupe\u0142niaj\u0105cymi do szkolenia, kt\u00f3re znajdziesz \nTUTAJ\n <=kliknij w link.\nKROK 5. \nZrealizuj wszystkie tematy z udzieleniem prawid\u0142owych odpowiedzi na pytania podsumowuj\u0105ce ka\u017cdy temat, najp\u00f3\u017aniej \ndo 17 kwietnia 2025 roku (do godziny 23:59 CET\n)\nWA\u017bNA UWAGA\n\nNie zapisanie si\u0119 studenta do dnia\u00a0\n01 kwietnia 2025 roku (do godziny 23:59 CET)\n\u00a0uniemo\u017cliwia dost\u0119p a co za tym idzie uniemo\u017cliwia tak\u017ce uko\u0144czenie szkolenia.\n\nRealizacja temat\u00f3w odbywa si\u0119             etapami, udzielenie prawid\u0142owych odpowiedzi na pytania, umo\u017cliwia przej\u015bcie do             kolejnego tematu. W okre\u015blonym powy\u017cej przedziale czasowym realizacji szkolenia student mo\u017ce kontynuowa\u0107             kurs od miejsca w kt\u00f3rym zako\u0144czy\u0142 swoj\u0105 aktywno\u015b\u0107. Uko\u0144czenie kursu to             zrealizowanie wszystkich temat\u00f3w wraz z udzieleniem prawid\u0142owych odpowiedzi na pytania kontrolne w w/w terminach.\n\nInformacja o zrealizowanym kursie             b\u0119dzie widoczna dla Pa\u0144stwa na platformie \nUPeL\n a informacja\u00a0 \u00a0 \u00a0 \u00a0 \u00a0 \u00a0 \u00a0zostanie odnotowana na indywidualnym koncie studenta w             systemie \nUSOS\n w p\u00f3\u017aniejszym terminie.\n\nW przypadku pyta\u0144, w\u0105tpliwo\u015bci             prosimy o kontakt z Sekcj\u0105 BHP AGH pod adresem e-mail: \nszkoleniabhp@agh.edu.pl\n\n\u017byczymy powodzenia i bezpiecznego             studiowania.\n\nZesp\u00f3\u0142 ds. Szkole\u0144 Sekcji BHP AGH\nKOMUNIKAT W SPRAWIE INFORMACJI O SZKOLENIU BHP AGH STUDENTA NA KONCIE USOS\nW zwi\u0105zku z licznymi zapytaniami w sprawie wpisu ze szkolenia BHP dla student\u00f3w AGH informujemy, \u017ce szczeg\u00f3\u0142y dotycz\u0105ce szkolenia w systemie USOS AGH znajduj\u0105 si\u0119 w zak\u0142adce \"Dla student\u00f3w\", w kafelku \"Oceny Ko\u0144cowe\" klikaj\u0105c w zapis \"zal.\"(zaliczenie) wy\u015bwietlana jest data, kt\u00f3ra jest r\u00f3wnoznaczna z uko\u0144czeniem szkolenia (patrz grafika poni\u017cej).W przypadku braku takiego \"kafelka\" prosimy o kontakt z USOS AGH pod adresem: \npomoc-usos@agh.edu.pl\n\nUko\u0144czenie szkolenia jest jednorazowe (wpis z dat\u0105 dokonywany jest tylko raz w systemie) i obowi\u0105zuje przez ca\u0142o\u015b\u0107 studi\u00f3w na wszystkich Wydzia\u0142ach, kierunkach i specjalno\u015bciach studi\u00f3w stacjonarnych i niestacjonarnych AGH.\nZesp\u00f3\u0142 ds. Szkole\u0144 Sekcji BHP AGH.\nINFORMACJE W SPRAWIE BADA\u0143 LEKARSKICH DLA STUDENT\u00d3W AGH\nZARZ\u0104DZENIE Nr 29/2016 Rektora Akademii G\u00f3rniczo-Hutniczej im. Stanis\u0142awa Staszica w Krakowie z dnia 12\u00a0lipca 2016 r. w sprawie bada\u0144 lekarskich kandydat\u00f3w na studia, student\u00f3w i doktorant\u00f3w.\n*\n\nDruk skierowania na badanie lekarskie studenta\u00a0szko\u0142y wy\u017cszej.\n\nWykaz Przychodni\n\u00a0Medycyny Pracy z kt\u00f3rymi AGH zawar\u0142o umow\u0119 na badania lekarskie kandydat\u00f3w na studia, student\u00f3w i doktorant\u00f3w.\n\n* - dokumenty dost\u0119pne tylko z komputer\u00f3w pod\u0142\u0105czonych do Uczelnianej Sieci Komputerowej AGH.", "metadata": {"url": "https://www.bhp.agh.edu.pl/studenci/", "title": "Studenci", "depth": 2, "duplicate": false, "content_hash": "006eb77a993b28378f87ecc4af150885", "word_count": 626, "headings": [{"level": 1, "text": "INFORMACJE W SPRAWIE SZKOLE\u0143 BHP DLA STUDENT\u00d3W AGH"}, {"level": 1, "text": "OBOWI\u0104ZKOWE SZKOLENIE DOTYCZ\u0104CE BEZPIECZNYCH I HIGIENICZNYCH WARUNK\u00d3W KSZTA\u0141CENIA DLA STUDENT\u00d3W AGH"}, {"level": 1, "text": "KOMUNIKAT W SPRAWIE INFORMACJI O SZKOLENIU BHP AGH STUDENTA NA KONCIE USOS"}, {"level": 1, "text": "INFORMACJE W SPRAWIE BADA\u0143 LEKARSKICH DLA STUDENT\u00d3W AGH"}, {"level": 1, "text": "Informacje"}]}}