{"content": "#  Dzia\u0142alno\u015b\u0107 Biblioteki -- Biblioteka G\u0142\u00f3wna AGH \n\nURL: https://bg.agh.edu.pl/o-nas/dzialalnosc-biblioteki\nCrawled: 2025-03-19 22:38:58\n\nPrzejd\u017a do tre\u015bci\n\nPrzejd\u017a do stopki\n\n Dzia\u0142alno\u015b\u0107 Biblioteki \n\nBiblioteka G\u0142\u00f3wna AGH stanowi integraln\u0105 cz\u0119\u015b\u0107 jednej z najnowocze\u015bniejszych uczelni technicznych w kraju, zapewniaj\u0105c pracownikom oraz studentom AGH obs\u0142ug\u0119 najwy\u017cszej jako\u015bci. Biblioteka nie tylko \ngromadzi \ntradycyjne materia\u0142y drukowane, ale tak\u017ce inwestuje w nowoczesne technologie \u2014 zapewnia\n\u00a0dost\u0119p\n do naukowych baz danych, elektronicznych czasopism i ksi\u0105\u017cek online, co umo\u017cliwia szybkie i efektywne wyszukiwanie informacji.\n\n Projekty w Bibliotece \n\n Wsp\u00f3\u0142praca organizacyjna \n\n Dzia\u0142alno\u015b\u0107 pracownik\u00f3w \n\n Biblioteka bez barier \n\n Certyfikaty i nagrody \n\n Erasmus+ \n\nBiblioteka \nwspiera zar\u00f3wno dzia\u0142alno\u015b\u0107 naukow\u0105, jak i dydaktyczn\u0105 \nUczelni. Pracownicy Biblioteki prowadz\u0105 przedmiot po\u015bwi\u0119cony informacji naukowej oraz metodyce poszukiwa\u0144 bibliograficznych. Jednym z g\u0142\u00f3wnych zada\u0144 Biblioteki jest rejestrowanie dorobku naukowego AGH w \nBazie Danych Autor\u00f3w i Publikacji AGH\n (BaDAP)\n.\n Nale\u017cy wspomnie\u0107 tak\u017ce o \nRepozytorium AGH\n oraz Repozytorium Danych Badawczych Uczelni Krakowskich \nRODBUK\n. \nProwadzony jest portal \nHistoria AGH\n, gdzie gromadzone s\u0105 biogramy os\u00f3b zwi\u0105zanych z Uczelni\u0105.\n\nBiblioteka dostarcza \nprzestrzenie do nauki i pracy\n indywidualnej oraz grupowej. U\u017cytkownicy mog\u0105 korzysta\u0107 z kilku czytelni, sal szkoleniowych oraz wyznaczonych przestrzeni bibliotecznych, kt\u00f3re czynne s\u0105 do p\u00f3\u017anych godzin wieczornych.\n\nBiblioteka realizuje ide\u0119\n\n\"trzeciego miejsca\" \ni pe\u0142ni wa\u017cn\u0105 rol\u0119 spo\u0142eczn\u0105, b\u0119d\u0105c nie tylko miejscem nauki, ale tak\u017ce spotka\u0144 czy integracji student\u00f3w oraz pracownik\u00f3w Uczelni. Organizowane s\u0105 r\u00f3\u017cnorodne wydarzenia: prelekcje, wystawy, spotkania autorskie oraz szkolenia z zakresu umiej\u0119tno\u015bci informacyjnych. To miejsce, kt\u00f3re promuje kultur\u0119 czytelnicz\u0105 i rozwija kompetencje informacyjne spo\u0142eczno\u015bci akademickiej.\n\nBiblioteka \nwsp\u00f3\u0142pracuje\n z \ninstytucjami krajowymi i mi\u0119dzynarodowymi\n.\u00a0Udzia\u0142 w r\u00f3\u017cnego rodzaju inicjatywach i organizacjach, konferencjach, programach wymiany czy wsp\u00f3\u0142pracy z innymi bibliotekami zapewnia dost\u0119p do szerokiego spektrum tre\u015bci naukowych i edukacyjnych. Przek\u0142ada si\u0119 to na rozw\u00f3j nowoczesnych us\u0142ug dla spo\u0142eczno\u015bci Uczelni. Daje tak\u017ce szans\u0119 na rozwijanie kompetencji pracownik\u00f3w Biblioteki oraz budowanie kultury pracy opartej na uznanych standardach i dobrych praktykach.\n\nBiblioteka anga\u017cuje si\u0119 w \nprojekty digitalizacyjne\n, kt\u00f3rych celem jest zachowanie, udost\u0119pnienie oraz promocja dziedzictwa naukowego.\n\nJednym z priorytet\u00f3w jest utrzymanie \u017cywego oraz wielokana\u0142owego \nkontaktu z czytelnikami\n poprzez media spo\u0142eczno\u015bciowe. Biblioteka prowadzi pr\u0119\u017cn\u0105 dzia\u0142alno\u015b\u0107 na \nFacebooku\n, \nInstagramie\n oraz na platformie \nLinkedIn\n.\n\nStopka\n\nBiblioteka G\u0142\u00f3wna AGH wdra\u017ca system biblioteczny ALMA\nDofinansowano ze \u015brodk\u00f3w Ministra Kultury i Dziedzictwa Narodowego w ramach realizacji Narodowego Programu Rozwoju Czytelnictwa 2.0 na lata 2021\u20132025. \n\nBiblioteka G\u0142\u00f3wna Akademii G\u00f3rniczo-Hutniczej\nim. Stanis\u0142awa Staszica w Krakowie\nal. Mickiewicza 30, 30-059 Krak\u00f3w, pawilon U-1\ntel. +48 12 617 32 08\ne-mail: bgagh@bg.agh.edu.pl\n\nDost\u0119pno\u015b\u0107\nOchrona danych osobowych\nIntranet BG\nNewsletter BGinfo\nMapa strony\n\nFanpage BG AGH w serwisie Facebook\">\nFanpage AGH w serwisie Linkedin\">\nFanpage AGH w serwisie Instagram\">\nKana\u0142 BG AGH w serwisie YouTube\">\n\nBack", "metadata": {"url": "https://bg.agh.edu.pl/o-nas/dzialalnosc-biblioteki", "title": " Dzia\u0142alno\u015b\u0107 Biblioteki -- Biblioteka G\u0142\u00f3wna AGH ", "depth": 3, "duplicate": false, "content_hash": "d20468dd231d942d4b3736e1e02fb05e", "word_count": 409, "headings": [{"level": 1, "text": "Dzia\u0142alno\u015b\u0107 Biblioteki"}, {"level": 2, "text": "Stopka"}]}}