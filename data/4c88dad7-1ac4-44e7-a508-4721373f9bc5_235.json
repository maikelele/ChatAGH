{"content": "# Science Leaders Board \u2013 liderzy biznesu dla lider\u00f3w nauki | Wydzia\u0142 Informatyki, Elektroniki i Telekomunikacji AGH\n\nURL: https://iet.agh.edu.pl/science-leaders-board-liderzy-biznesu-dla-liderow-nauki/\nCrawled: 2025-03-19 21:31:33\n\nScience Leaders Board \u2013 liderzy biznesu dla lider\u00f3w nauki\n\nInformacje dla student\u00f3w\n\nWydarzenia\n\nOsi\u0105gni\u0119cia\n\nKonkursy\n\nStypendia i wyjazdy\n\nOferty pracy \u2013 badania\n\nKoalicja na rzecz Polskich Innowacji (KPI) uruchomi\u0142a w\u0142a\u015bnie program \u201eScience Leaders Board\u201d (SLB), kt\u00f3rego celem jest wzmocnienie widoczno\u015bci Polski na \u015bwiecie jako \u017ar\u00f3d\u0142a globalnych innowacji. Inicjatywa \u0142\u0105czy lider\u00f3w biznesu z liderami nauki tworz\u0105c przestrze\u0144 do wsp\u00f3\u0142pracy, kt\u00f3ra wspiera rozw\u00f3j polskiej nauki oraz technologii.\nProgram zosta\u0142 stworzony we wsp\u00f3\u0142pracy z jednymi z najwi\u0119kszych inwestor\u00f3w technologicznych w Polsce, firmami: Intel, Orange, Google, Dell, Ericsson i Flex. W pierwszej, pilota\u017cowej edycji programu uczestniczy 10 wybitnych naukowczy\u0144 i naukowc\u00f3w z Polski w tym Dyrektor \nInstytutu Telekomunikacji\n dr\u00a0hab. in\u017c. Jerzy\u00a0Dom\u017ca\u0142,\u00a0prof. AGH.\nNa pocz\u0105tku przeprowadzili\u015bmy szereg rozm\u00f3w z przedstawicielami \u015bwiata biznesu i \u015brodowiska naukowego. Pozwoli\u0142o nam to na zidentyfikowanie kluczowych wyzwa\u0144 polskiej nauki, takich jak usprawnienie wymiany informacji z biznesem, wsparcie komercjalizacji bada\u0144, rozw\u00f3j interdyscyplinarnych doktorat\u00f3w czy promocja polskich osi\u0105gni\u0119\u0107 naukowych na \u015bwiecie. W odpowiedzi na nie stworzyli\u015bmy program \u201eScience Leaders Board\u201d, kt\u00f3ry b\u0119dzie platform\u0105 wsp\u00f3\u0142pracy z biznesem dla wybitnych naukowczy\u0144 i naukowc\u00f3w \n\u2013\n powiedzia\u0142a Amelia Szukowska, wiceprezeska KPI.\nProgram \u201eScience Leaders Board\u201d oferuje uczestnikom dost\u0119p do nowoczesnych technologii, mentoringu biznesowego oraz szkole\u0144 rozwijaj\u0105cych kompetencje \u2013 od przedsi\u0119biorczo\u015bci po umiej\u0119tno\u015bci mi\u0119kkie. Dodatkowo, dzi\u0119ki mi\u0119dzynarodowemu networkingowi i udzia\u0142owi w bran\u017cowych wydarzeniach, naukowczynie i naukowcy maj\u0105 szans\u0119 promowa\u0107 swoje osi\u0105gni\u0119cia na arenie mi\u0119dzynarodowej.\nWsp\u00f3\u0142praca biznesu i nauki w ramach SLB koncentruje si\u0119 na takich obszarach, jak: sztuczna inteligencja, uczenie maszynowe, Big Data, cyberbezpiecze\u0144stwo, p\u00f3\u0142przewodniki, sieci 5G, zr\u00f3wnowa\u017cona energia i czyste technologie. Partnerzy projektu \u2013 Intel, Orange, Google, Dell, Ericsson i Flex od lat inwestuj\u0105 w Polsce w obszarze bada\u0144 i rozwoju, produkcji oraz us\u0142ug. Teraz po\u0142\u0105czyli si\u0142y, aby wesprze\u0107 wybitne, polskie naukowczynie i naukowc\u00f3w w ramach nowej inicjatywy.\nNaszym celem jest nie tylko wspieranie obecnych lider\u00f3w nauki, ale tak\u017ce inspirowanie m\u0142odych talent\u00f3w do rozwoju kariery naukowej. Chcemy, by Polska sta\u0142a si\u0119 widoczna\n\nna \u015bwiecie jako \u017ar\u00f3d\u0142a globalnych innowacji rozwijanych dzi\u0119ki lepszej wsp\u00f3\u0142pracy biznesu i nauki \n\u2013 dodaje Marcin Czy\u017ca, prezes KPI.\n\nOficjalna inauguracja programu odby\u0142a si\u0119 2 grudnia 2024 roku podczas Future Skills Forum w Warszawie.\n\nKoalicja na rzecz Polskich Innowacji (KPI)\n wspiera rozw\u00f3j ekosystemu innowacji, u\u0142atwiaj\u0105c wsp\u00f3\u0142prac\u0119 mi\u0119dzy przedsi\u0119biorstwami, instytucjami badawczymi i administracj\u0105 publiczn\u0105. Jej dzia\u0142ania koncentruj\u0105 si\u0119 na promowaniu dobrych praktyk i tworzeniu sprzyjaj\u0105cej legislacji, co ma na celu stworzenie optymalnych warunk\u00f3w dla innowacji. Dzia\u0142a jako platforma integruj\u0105ca r\u00f3\u017cne podmioty, co przyspiesza wymian\u0119 wiedzy i zasob\u00f3w, sprzyjaj\u0105c innowacyjno\u015bci.\u00a0 KPI realizuje dwa programy wspieraj\u0105ce transformacj\u0119 cyfrow\u0105 MM\u015aP w Polsce: WAMA EDIH oraz DIGITRANS\nLista os\u00f3b bior\u0105cych udzia\u0142 w programie: \nhab. in\u017c. Pawe\u0142 Czarnul,\u00a0dr\u00a0hab. in\u017c. Jerzy\u00a0Dom\u017ca\u0142,\u00a0prof. AGH, dr hab. in\u017c. Andrzej Jaszkiewicz,\u00a0prof.\u00a0dr hab. Dariusz\u00a0Jemielniak,\u00a0prof.\u00a0dr hab. Bogumi\u0142 Kami\u0144ski,\u00a0dr hab. in\u017c. Jacek Jerzy Kucharski,\u00a0prof.\u00a0dr hab. in\u017c. Ewa Niewiadomska-Szynkiewicz,\u00a0dr\u00a0hab. Barbara Pi\u0119tka,\u00a0dr\u00a0hab. Piotr Sankowski,\u00a0dr\u00a0hab. Magdalena\u00a0Stobi\u0144ska.\n\nInformacje dla student\u00f3w\n\nWydarzenia\n\nOsi\u0105gni\u0119cia\n\nKonkursy\n\nStypendia i wyjazdy\n\nOferty pracy \u2013 badania", "metadata": {"url": "https://iet.agh.edu.pl/science-leaders-board-liderzy-biznesu-dla-liderow-nauki/", "title": "Science Leaders Board \u2013 liderzy biznesu dla lider\u00f3w nauki | Wydzia\u0142 Informatyki, Elektroniki i Telekomunikacji AGH", "depth": 3, "duplicate": false, "content_hash": "5f21e4e8807060206bb95116f9839ca1", "word_count": 480, "headings": [{"level": 1, "text": "Science Leaders Board \u2013 liderzy biznesu dla lider\u00f3w nauki"}]}}