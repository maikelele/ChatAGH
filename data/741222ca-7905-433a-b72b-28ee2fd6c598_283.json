{"content": "# Kandydaci | Wydzia\u0142 Informatyki, Elektroniki i Telekomunikacji AGH\n\nURL: https://iet.agh.edu.pl/kandydaci/\nCrawled: 2025-03-19 21:30:38\n\nKandydaci\n\nKandydaci\n\nCyberbezpiecze\u0144stwo\n\nElektronika\n\nElektronika i telekomunikacja\n\nElectronics and Telecommunications\n\nNowoczesne technologie w kryminalistyce\n\nTeleinformatyka\n\nStudia niestacjonarne\n\nStudia podyplomowe\n\nRekrutacja letnia - studia I stopnia\n\nRekrutacja \nna rok akademicki\n\n2025/2026\n\nobejmie kierunk\ni:\nStudia stacjonarne \nCyberbezpiecze\u0144stwo\nElektronika\nElektronika i Telekomunikacja\nElectronics and Telecommunications\nTeleinformatyka\nNowoczesne technologie w kryminalistyce\n\n(kierunek prowadzony wsp\u00f3lnie przez Wydzia\u0142y Informatyki, Elektroniki i Telekomunikacji, Humanistyczny, In\u017cynierii Materia\u0142owej i Ceramiki oraz Wydzia\u0142 Informatyki)\nStudia niestacjonarne\nElektronika i Telekomunikacja\nPodstaw\u0105 kwalifikacji dla wszystkich kierunk\u00f3w studi\u00f3w pierwszego stopnia w AGH jest \nwska\u017anik rekrutacji W\n, na podstawie kt\u00f3rego sporz\u0105dzane s\u0105 listy rankingowe kandydat\u00f3w.\nWska\u017anik Rekrutacji = M + 3*G\n1\n + G\n2\nM \u2013 wynik pisemnego egzaminu z matematyki na poziomie podstawowym\nCyberbezpiecze\u0144stwo\n: \nG\n1\n \u2013 matematyka (poz. rozszerzony) lub fizyka\nG\n2\n \u2013 matematyka (poz. rozszerzony) lub fizyka lub informatyka\nTeleinformatyka\n:\nG\n1\n \u2013 matematyka (poz. rozszerzony) lub fizyka \nG\n2 \n\u2013 matematyka (poz. rozszerzony) lub fizyka lub informatyka\nElektronika, Elektronika i Telekomunikacja\n:\nG\n1\n \u2013 matematyka (poz. rozszerzony) lub fizyka\nG\n2\n \u2013 matematyka (poz. rozszerzony) lub fizyka lub informatyka lub wynik egzaminu zawodowego\nNowoczesne Technologie w Kryminalistyce\n:\nG\n1\n, G\n2\n \u2013 matematyka (poz. rozszerzony) lub fizyka lub chemia\nWARUNKI I TRYB REKRUTACJI\n\nZ post\u0119powania kwalifikacyjnego w oparciu o wyniki z egzaminu maturalnego \nzwolnieni s\u0105\n laureaci i finali\u015bci olimpiad stopnia centralnego oraz laureaci konkurs\u00f3w og\u00f3lnopolskich, zgodnie z uchwa\u0142\u0105 Senatu AGH w sprawie zasad przyjmowania na studia laureat\u00f3w oraz finalist\u00f3w olimpiad stopnia centralnego, a tak\u017ce laureat\u00f3w konkurs\u00f3w og\u00f3lnopolskich.\nSZCZEG\u00d3\u0141OWE INFORMACJE NA TEMAT WARUNK\u00d3W REKRUTACJI (WYKAZ \u00a0OLIMPIAD, KONKURS\u00d3W, EGZAMIN\u00d3W ZAWODOWYCH ITP.\n\nRekrutacja zimowa - studia II stopnia\n\nRekrutacja na studia stacjonarne i niestacjonarne II stopnia zosta\u0142a zako\u0144czona.\nKandydaci na studia II stopnia prowadzone przez Wydzia\u0142 IEiT przyst\u0119puj\u0105 do egzaminu wst\u0119pnego.\nO dok\u0142adnej dacie, godzinie i miejscu egzaminu, Kandydaci s\u0105 indywidualnie powiadamiani za po\u015brednictwem systemu e-Rekrutacja.\nUWAGA\n\nwprowadzili\u015bmy \npo raz pierwszy uznawalno\u015b\u0107 egzaminu kierunkowego dla kierunku Elektronika i Telekomunikacja\u00a0 jako egzaminu kwalifikacyjnego na II stopie\u0144 studi\u00f3w.\nZagadnienia i przyk\u0142adowe pytania na egzamin wst\u0119pny\u00a0 na studia \ndrugiego stopnia\n na poszczeg\u00f3lne kierunki zawarte s\u0105 w plikach:\nCyberbezpiecze\u0144stwo\u00a0\nElektronika i Telekomunikacja\nTeleinformatyka\nSzczeg\u00f3\u0142owe informacje na temat warunk\u00f3w rekrutacji oraz kalendarz \nTUTAJ\n\n\" Starszy kolega radzi \"\n\nMo\u017cna by si\u0119 zastanowi\u0107, czy ten tekst jest dobrze zatytu\u0142owany. Tak, jest. Postanowi\u0142em przela\u0107 tu subiektywn\u0105 esencj\u0119 mojego w\u0142asnego \u201eknow-how\u201d studiowania. Nie wszyscy musz\u0105 si\u0119 z ni\u0105 zgadza\u0107, ale nie da si\u0119 zadowoli\u0107 wszystkich. Tekst ten kieruj\u0119 do pocz\u0105tkuj\u0105cych student\u00f3w oraz os\u00f3b, kt\u00f3re dopiero si\u0119 nimi stan\u0105.\nWarto sobie u\u015bwiadomi\u0107 fakt, \u017ce studia trwaj\u0105 prawie tyle co gimnazjum i liceum razem wzi\u0119te\u2026 cz\u0119sto nawet d\u0142u\u017cej. Pami\u0119taj, \u017ce nawet je\u015bli nie wyrobisz si\u0119 w zak\u0142adanym na pocz\u0105tku czasie, to nie jest to pow\u00f3d, aby si\u0119 poddawa\u0107. Nie jest to r\u00f3wnie\u017c \u017cadna ujma. Niekt\u00f3rzy co prawda czuj\u0105 z tego powodu dum\u0119\u2026 Prawda jest taka, \u017ce jest to co\u015b normalnego. W perspektywie ca\u0142ego \u017cycia i tak nie jest to wielka r\u00f3\u017cnica. A z drugiej strony lepiej nie mie\u0107 dosy\u0107 swojego przysz\u0142ego zawodu, zanim zacznie si\u0119 pracowa\u0107.\nWr\u00f3\u0107my do meritum. Jest na \u015bwiecie niewiele os\u00f3b, kt\u00f3re s\u0105 w stanie nauczy\u0107 si\u0119 wszystkiego. To samo tyczy si\u0119 studiowania. Naprawd\u0119 wielkim wyzwaniem jest okie\u0142zna\u0107 wszystkie przedmioty, kt\u00f3re napotkasz.\nNajwa\u017cniejsz\u0105 rzecz\u0105 jakiej nauczy\u0142em si\u0119 na studiach s\u0105 priorytety. Bana\u0142\u2026 wiem. Si\u0142a prostoty! W pewnym momencie jeste\u015b w stanie powiedzie\u0107 czym chcia\u0142by\u015b si\u0119 zajmowa\u0107, a co Ci\u0119 w og\u00f3le nie interesuje. Zgodnie z powy\u017cszym powiniene\u015b skupi\u0107 si\u0119 na rzeczach, kt\u00f3re Ci\u0119 kr\u0119c\u0105. Koniec ko\u0144c\u00f3w, w trakcie rozmowy o prac\u0119 nie licz\u0105 si\u0119 tytu\u0142y naukowe, tylko rzeczywiste umiej\u0119tno\u015bci. Co z tego, \u017ce wiesz co\u015b na ka\u017cdy temat, je\u015bli w \u017cadnym z nich nie jeste\u015b ekspertem.\nNawi\u0105\u017c\u0119 zn\u00f3w do d\u0142ugo\u015bci okresu studi\u00f3w. Pocz\u0105wszy od podstaw\u00f3wki jest to prawie 1/3 czasu trwania ca\u0142ej nauki. Nie jest mo\u017cliwym siedzenie przez ca\u0142y ten czas tylko i wy\u0142\u0105cznie w ksi\u0105\u017ckach, chocia\u017c w tym przypadku bardziej pasuje siedzenie przed komputerem. Czasami udaje si\u0119 znale\u017a\u0107 odrobin\u0119 czasu wolnego. UWAGA! BANA\u0141 ALERT! Spo\u017cytkuj go dobrze! Nie b\u0119d\u0119 tru\u0142 o w\u0142a\u015bciwym planowaniu czasu i temu podobnym absurdom. Jeste\u015bmy m\u0142odzi. Spontaniczno\u015b\u0107 to przywilej, o kt\u00f3ry z biegiem czasu coraz trudniej. Tak wi\u0119c zbierz swoich znajomych i wyskoczcie nad Wis\u0142\u0119, albo\u2026 gdzie\u015b indziej. Je\u015bli to dla was zbyt ekstremalne, to chocia\u017c napijcie si\u0119 piwka w \u015brodku tygodnia przed po\u0142udniem na Miasteczku. To zawsze rozlu\u017ania.\nWarto r\u00f3wnie\u017c korzysta\u0107 z pozanaukowych atrakcji oferowanych przez Wydzia\u0142. Polecam zainteresowa\u0107 si\u0119 wydarzeniami organizowanymi przez Wydzia\u0142ow\u0105 Rad\u0119 Samorz\u0105du Student\u00f3w. Regularnie organizuj\u0105 oni wyjazdy i imprezy, kt\u00f3re przesycone studenckim klimatem, s\u0105 \u015bwietn\u0105 okazj\u0105 do integracji z innymi lud\u017ami. Uwierz mi, poznasz swoich koleg\u00f3w z zupe\u0142nie innej strony\u2026\nWspominaj\u0105c o Wydzia\u0142owej Radzie Samorz\u0105du Student\u00f3w mog\u0119 zgrabnie przej\u015b\u0107 do tematu organizacji studenckich. Zwykle s\u0105 to fantastyczni ludzie, z kt\u00f3rymi mo\u017cna du\u017co zrobi\u0107 (i tu postawi\u0119 kropk\u0119, bo nie spos\u00f3b lub nie wypada wymienia\u0107 \u201etych wszystkich rzeczy\u201d). Naprawd\u0119 warto zainteresowa\u0107 si\u0119 ich dzia\u0142alno\u015bci\u0105. Pogada\u0107 z lud\u017ami, kt\u00f3rzy ju\u017c tam s\u0105. Napisa\u0107 do nich maila lub wiadomo\u015b\u0107 na Facebooku. Kto wie, mo\u017ce r\u00f3wnie\u017c chcia\u0142by\u015b si\u0119 zaj\u0105\u0107 czym\u015b podobnym.\nPodsumowuj\u0105c, studia to okazja do poznania wspania\u0142ych ludzi\u2026 nale\u017cy tylko dobrze poszuka\u0107. Dzi\u0119ki nim i temu co zrobisz, nie b\u0119dziesz czu\u0142 niesmaku po zako\u0144czeniu edukacji. I pami\u0119taj \u2013 studiowanie != nauka, ale nauka \u20ac studiowanie.\nPozdro!\n\nREKRUTACJA NA AGH", "metadata": {"url": "https://iet.agh.edu.pl/kandydaci/", "title": "Kandydaci | Wydzia\u0142 Informatyki, Elektroniki i Telekomunikacji AGH", "depth": 3, "duplicate": false, "content_hash": "8a9f373b4ffef947d45d960ee61c60ac", "word_count": 855, "headings": [{"level": 3, "text": "Kandydaci"}, {"level": 3, "text": "Rekrutacja letnia - studia I stopnia"}, {"level": 3, "text": "Rekrutacja zimowa - studia II stopnia"}, {"level": 3, "text": "\" Starszy kolega radzi \""}]}}