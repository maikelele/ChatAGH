{"content": "#  O nas -- Centrum Technologii Kosmicznych \n\nURL: https://www.ctk.agh.edu.pl/o-nas\nCrawled: 2025-03-19 21:40:20\n\nPrzejd\u017a do tre\u015bci\n\nPrzejd\u017a do stopki\n\n O nas \n\nCentrum Technologii Kosmicznych AGH zosta\u0142o utworzone w listopadzie 2020 roku decyzj\u0105 Rektora AGH, prof. Jerzego Lisa. Decyzja ta by\u0142a wynikiem uzyskania przez Akademi\u0119 G\u00f3rniczo-Hutnicza w Krakowie presti\u017cowego tytu\u0142u Uniwersytetu Europejskiego, przyznawanego przez Komisj\u0119 Europejsk\u0105.\n\nCentrum koncentruje si\u0119 na rozwoju technologii kosmicznych oraz wspieraniu wsp\u00f3\u0142pracy pomi\u0119dzy \u015brodowiskiem akademickim i przemys\u0142em z sektora kosmicznym. Zajmuje si\u0119 badaniami, edukacj\u0105 kosmiczn\u0105, a tak\u017ce koordynuje projekt UNIVERSEH z ramienia AGH.\n\n 1. Badania \n\nBadania prowadzone s\u0105 w takich obszarach, jak: Science of Signature, Materia\u0142y i Konstrukcje, Nauki o \u017cyciu dla Kosmosu, Misje Kosmiczne, Edukacja Kosmiczna oraz Kosmos dla spo\u0142ecze\u0144stwa.\n\nDowiedz si\u0119 wi\u0119cej o naszych badaniach\n\n 2. Edukacja kosmiczna \n\nCentrum Technologii Kosmicznych rozwija programy edukacyjne, laboratoria oraz szkolenia praktyczne. Inicjatywy te powstaj\u0105 w ramach udzia\u0142u AGH w mi\u0119dzynarodowym konsorcjum UNIVERSEH \u2013 Europejski Uniwersytet Kosmiczny dla Ziemi i Ludzko\u015bci.\u00a0\n\nPoznaj projekt UNIVERSEH\n\n 3. Promowanie przedsi\u0119biorczo\u015bci akademickiej \n\nDzia\u0142alno\u015b\u0107 Centrum wspiera przedsi\u0119biorczo\u015b\u0107 akademick\u0105 poprzez tworzenie warunk\u00f3w do zak\u0142adania i rozwoju start-up\u00f3w, oferowanie mentoringu biznesowego oraz udost\u0119pnianie infrastruktury badawczej do opracowywania technologii kosmicznych. W celu realizacji tych cel\u00f3w CTK wsp\u00f3\u0142pracuje z polskimi i zagranicznymi firmami z sektora kosmicznego.\n\n 4. Opracowywanie eksperyment\u00f3w: MXene in LEO \n\nEksperyment opracowany na Akademii G\u00f3rniczo-Hutniczej w Krakowie,\u00a0MXene in LEO, jest cz\u0119\u015bci\u0105 misji Ignis \u2013 pierwszej polskiej misji technologiczno-naukowej na Mi\u0119dzynarodow\u0105 Stacj\u0119 Kosmiczn\u0105 (ISS). Eksperyment koncentruje si\u0119 na badaniu MXen\u00f3w \u2013 zaawansowanych nanomateria\u0142\u00f3w o licznych potencjalnych zastosowaniach. Celem projektu jest przetestowanie stabilno\u015bci tych materia\u0142\u00f3w na niskiej orbicie oko\u0142oziemskiej.\n\nDowiedz si\u0119 wi\u0119cej o MXene in LEO\n\n 5. Otwarcie nowych studi\u00f3w magisterskich Technologie Kosmiczne \n\nNajnowszym celem Centrum Technologii Kosmicznych jest opracowanie i uruchomienie kierunku studi\u00f3w magisterskich \u201eTechnologie Kosmiczne\u201d. Studenci b\u0119d\u0105 mogli wybiera\u0107 jedn\u0105 spo\u015br\u00f3d trzech specjalizacji:\u00a0Upstream,\u00a0Downstream\u00a0oraz\u00a0Biomedyczna. Zaj\u0119cia b\u0119d\u0105 prowadzone w ca\u0142o\u015bci w j\u0119zyku angielskim. Program powstaje we wsp\u00f3\u0142pracy z firmami z bran\u017cy technologicznej i kosmicznej.\n\nDowiedz si\u0119 wi\u0119cej o studiach Technologie Kosmiczne\n\nStopka\n\nBack", "metadata": {"url": "https://www.ctk.agh.edu.pl/o-nas", "title": " O nas -- Centrum Technologii Kosmicznych ", "depth": 3, "duplicate": false, "content_hash": "a1be919830b03dbfb151dc0b31bdb06b", "word_count": 307, "headings": [{"level": 1, "text": "O nas"}, {"level": 2, "text": "Stopka"}]}}