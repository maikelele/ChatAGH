{"content": "# Jurij Wasiliewicz Szuwa\u0142ow \u2013 Historia AGH\n\nURL: https://historia.agh.edu.pl/mediawiki/index.php?title=Jurij_Wasiliewicz_Szuwa%C5%82ow&oldid=72943\nCrawled: 2025-03-19 22:05:43\n\nJurij Wasiliewicz Szuwa\u0142ow\n\nZ Historia AGH\n\nWersja z dnia 10:34, 25 pa\u017a 2022 autorstwa \nHieronimSienski\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nJurij Wasiliewicz Szuwa\u0142ow\n\nNazwisko\n\nSzuwa\u0142ow\n\nImi\u0119 / imiona\n\nJurij Wasiliewicz\n\nTytu\u0142y / stanowiska\n\nProf.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n5 sierpnia 1940\n\nMiejsce urodzenia\n\nLeningrad\n\nData \u015bmierci\n\n17 listopada 2009\n\nDyscyplina/specjalno\u015bci\n\ng\u00f3rnictwo\n\nRok przyznania doktoratu h.c. AGH\n\n2007\n\nPow\u00f3d przyznania doktoratu h.c. AGH\n\nza zas\u0142ugi dla europejskiego g\u00f3rnictwa i\u00a0umacniania wi\u0119zi pomi\u0119dzy Instytutem G\u00f3rnictwa w\u00a0Petersburgu a\u00a0Akademi\u0105 G\u00f3rniczo-Hutnicz\u0105 im. Stanis\u0142awa Staszica w\u00a0Krakowie\n\nProf. \nJurij Wasiliewicz Szuwa\u0142ow\n (1940-2009)\n\n(\u042e\u0440\u0438\u0439 \u0412\u0430\u0441\u0438\u043b\u044c\u0435\u0432\u0438\u0447 \u0428\u0443\u0432\u0430\u043b\u043e\u0432)\n\nDyscyplina/specjalno\u015bci: g\u00f3rnictwo\n\nNota biograficzna\n\nUrodzi\u0142 si\u0119 5 sierpnia 1940 roku w\u00a0Leningradzie (Sankt-Petersburgu). Zmar\u0142 17 listopada 2009 roku.\n\nW\u00a0roku 1962 uko\u0144czy\u0142 Leningradzki Instytut G\u00f3rniczy im. G. W. Plechanowa (obecnie Narodowy Mineralno-Surowcowy Uniwersytet \"G\u00f3rniczy\" zwany Sankt-Petersburgski Pa\u0144stwowy Instytut G\u00f3rniczy) w\u00a0specjalno\u015bci \"Technologia kompleksowej mechanizacji podziemnej eksploatacji z\u0142\u00f3\u017c kopalin u\u017cytecznych\", otrzymuj\u0105c kwalifikacj\u0119 \u2014 magister in\u017cynier g\u00f3rniczy. W\u00a0roku 1968 obroni\u0142 prac\u0119 doktorsk\u0105 w\u00a0tym samym Instytucie. Doktor habilitowany (1987), profesor (1989). \n\nPo uko\u0144czeniu studi\u00f3w rozpocz\u0105\u0142 prac\u0119 w\u00a0katedrze Z\u0142\u00f3\u017c Mineralnych Pa\u0144stwowego Instytutu G\u00f3rniczego w Sankt Petersburgu. W\u00a0roku 1982 zosta\u0142 wybrany na stanowisko Dziekana Wydzia\u0142u G\u00f3rniczego. W\u00a01996 roku zorganizowa\u0142 Katedr\u0119 Ekologii, Aerologii i\u00a0Ochrony Pracy i\u00a0zosta\u0142 jej kierownikiem, a\u00a0w\u00a0roku 2004 \u2014 Katedr\u0119 Bezpiecze\u0144stwa Produkcji i\u00a0Ochrony Wyrobisk.\n\nW\u00a0okresie swojej pracy (1962\u20132007) prowadzi\u0142 badania naukowe, g\u0142\u00f3wnie nad problematyk\u0105 eksploatacji w\u00a0warunkach wiecznej zmarzliny, w\u00a0tworzeniu nowego kierunku naukowego \"termofizyka g\u00f3rnicza\". Jest autorem ponad 390 publikacji, w\u00a0tym 19 monografii, 30 podr\u0119cznik\u00f3w i\u00a0skrypt\u00f3w, 44 patent\u00f3w i\u00a0wynalazk\u00f3w. W\u00a0okresie pracy wypromowa\u0142 15 doktor\u00f3w habilitowanych i\u00a028 doktor\u00f3w. \n\nCz\u0142onek rzeczywisty Akademii Nauk G\u00f3rniczych (1997) i Rosyjskiej Akademii Nauk Przyrodniczych (1997), Mi\u0119dzynarodowej Akademii Nauk Ekologii, Bezpiecze\u0144stwa Cz\u0142owieka i Natury (1998), Akademii Wynalazczo\u015bci (1999), Biura Mi\u0119dzynarodowego Termofizyki G\u00f3rniczej, cz\u0142onek wielu redakcji i towarzystw naukowych w Rosji i Europie.\n\nOrganizator wsp\u00f3\u0142pracy naukowej i\u00a0dydaktycznej Pa\u0144stwowego Instytutu Technicznego w\u00a0Sankt Petersburgu i\u00a0AGH w\u00a0Krakowie. Wybitny g\u00f3rnik i\u00a0naukowiec, znany r\u00f3wnie\u017c z\u00a0zami\u0142owania do sztuki, a\u00a0w\u00a0szczeg\u00f3lno\u015bci do poezji \u2014 pisa\u0142 i\u00a0publikowa\u0142 wiersze. Wielki przyjaciel Polak\u00f3w i\u00a0Akademii G\u00f3rniczo-Hutniczej w\u00a0Krakowie.\n\nDoktor honoris causa Akademii G\u00f3rniczo-Hutniczej w Krakowie (2007).\n\nOdznaczenia i nagrody\n\nOdznaczony wieloma medalami, laureat nagr\u00f3d rosyjskich i zagranicznych\n\n\u0179r\u00f3d\u0142a do biogramu\n\nArtyku\u0142y\n\nCzaja J.: Profesor Jurij Vasilievicz Shuvalov - in\u017cynier g\u00f3rnik - poeta\u00a0: doktorem honoris causa Akademii G\u00f3rniczo-Hutniczej. \nBiuletyn AGH\n 2008, nr  8/9, s. 4-5, [foto]\n\nMazurkiewicz M.: [Profesor Jurij Vasilievicz Shuvalov]. \nBiuletyn AGH\n 2008, nr  8/9, s. 6-7\n\nProfesor Jurij Vasilievicz Shuvalov doktorem honorowym AGH. \nBiuletyn AGH\n 2008, nr  8/9, s. [2], [foto]\n\n[\nProtok\u00f3\u0142 z posiedzenia Senatu AGH\n... 28.11.2007], s. 36\n\nInne\n\n\u042e\u0440\u0438\u0439 \u0412\u0430\u0441\u0438\u043b\u044c\u0435\u0432\u0438\u0447 \u0428\u0443\u0432\u0430\u043b\u043e\u0432... [foto] [online] [przegl\u0105dany 23.02.2016]. Dost\u0119pny w: \nhttp://humencyclopedia.narod.ru/10000200/10000269/100002691.htm\n\n\u0428\u0443\u0432\u0430\u043b\u043e\u0432 \u042e\u0440\u0438\u0439 \u0412\u0430\u0441\u0438\u043b\u044c\u0435\u0432\u0438\u0447 (1940-2009)..., [foto] [online] [przegl\u0105dany 24.02.2017]. Dost\u0119pny w: \nhttp://old.spmi.ru/nsciarticle/nsciarticle_8517?page=0,1\n\n\u0428\u0423\u0412\u0410\u041b\u041e\u0412 \u042e\u0440\u0438\u0439 \u0412\u0430\u0441\u0438\u043b\u044c\u0435\u0432\u0438\u0447... [online] [przegl\u0105dany 23.02.2016]. Dost\u0119pny w: \nhttp://www.svoruem.com/forum/2918.html\n\n[Zaproszenie na uroczyste posiedzenie Senatu AGH po\u015bwi\u0119cone nadaniu godno\u015bci Doktora Honoris Causa Jurijowi Wasiliewiczowi Szuwa\u0142owowi]\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Jurij_Wasiliewicz_Szuwa\u0142ow&oldid=72943\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/mediawiki/index.php?title=Jurij_Wasiliewicz_Szuwa%C5%82ow&oldid=72943", "title": "Jurij Wasiliewicz Szuwa\u0142ow \u2013 Historia AGH", "depth": 3, "duplicate": false, "content_hash": "ba9523fb565f7f128f4b4a02e94dfbf1", "word_count": 507, "headings": [{"level": 1, "text": "Jurij Wasiliewicz Szuwa\u0142ow"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Artyku\u0142y"}, {"level": 4, "text": "Inne"}]}}