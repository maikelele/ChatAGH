{"content": "# Dzie\u0144 z f\u200b\u200b\u200b\u200b\u200b\u200b\u200birm\u0105 Cement O\u017car\u00f3w 12.03.2025 \u2013 relacja-- Wydzia\u0142 In\u017cynierii Materia\u0142owej i Ceramiki AGH \n\nURL: https://www.ceramika.agh.edu.pl/nauka/osiagniecia/detail/dzien-z-firma-cement-ozarow-12032025-relacja\nCrawled: 2025-03-19 21:33:10\n\nDzie\u0144 z f\u200b\u200b\u200b\u200b\u200b\u200b\u200birm\u0105 Cement O\u017car\u00f3w 12.03.2025 \u2013 relacja \n\n 14-03-2025 \n\nDzie\u0144 z firm\u0105 Cement O\u017car\u00f3w 12.03.2025 \u2013 relacja\n\nW \u015brod\u0119 12 marca 2025 roku na \nWydziale In\u017cynierii Materia\u0142owej i Ceramiki AGH\n odby\u0142o si\u0119 wyj\u0105tkowe wydarzenie \u2013 \nDzie\u0144 z firm\u0105 Cement O\u017car\u00f3w\n. Spotkanie zgromadzi\u0142o student\u00f3w, doktorant\u00f3w, absolwent\u00f3w oraz pracownik\u00f3w naszej uczelni, kt\u00f3rzy mieli okazj\u0119 pozna\u0107 bli\u017cej dzia\u0142alno\u015b\u0107 jednego z lider\u00f3w polskiego rynku materia\u0142\u00f3w budowlanych.\n\nUczestnik\u00f3w przywitali:\n\nProf. dr hab. in\u017c. \nW\u0142odzimierz Mozgawa\n, Dziekan Wydzia\u0142u In\u017cynierii Materia\u0142owej i Ceramiki AGH,\n\nProf. dr hab. in\u017c. \nManuela Reben\n, Prodziekan ds. wsp\u00f3\u0142pracy Wydzia\u0142u In\u017cynierii Materia\u0142owej i Ceramiki AGH,\n\nMariusz Adamek\n, Prezes Zarz\u0105du i Dyrektor Zarz\u0105dzaj\u0105cy \nCement O\u017car\u00f3w S.A.\n\nProf. \nW\u0142odzimierz Mozgawa\n, Dziekan Wydzia\u0142u, powita\u0142 uczestnik\u00f3w, szczeg\u00f3lnie dzi\u0119kuj\u0105c przedstawicielom firmy O\u017car\u00f3w za przybycie oraz doceni\u0142 liczn\u0105 obecno\u015b\u0107 student\u00f3w na wydarzeniu.\n\nW swoim wyst\u0105pieniu prof. \nManuela Reben\n podkre\u015bli\u0142a znaczenie wsp\u00f3\u0142pracy mi\u0119dzy \u015bwiatem nauki a przemys\u0142em:\n\nWsp\u00f3\u0142praca z takimi firmami jak Cement O\u017car\u00f3w to nie tylko szansa dla naszych student\u00f3w na zdobycie praktycznej wiedzy, ale r\u00f3wnie\u017c mo\u017cliwo\u015b\u0107 wp\u0142ywu na rozw\u00f3j nowoczesnych technologii w bran\u017cy. Naszym celem jest \u015bcis\u0142e powi\u0105zanie procesu kszta\u0142cenia z rzeczywisto\u015bci\u0105 przemys\u0142ow\u0105. Dzi\u0119ki takim wydarzeniom nasi studenci mog\u0105 skonfrontowa\u0107 teori\u0119 z praktyk\u0105 oraz lepiej przygotowa\u0107 si\u0119 do wyzwa\u0144 zawodowych.\n\nNatomiast \nMariusz Adamek\n, Prezes Zarz\u0105du Cement O\u017car\u00f3w, zauwa\u017cy\u0142:\n\nJeste\u015bmy dumni, \u017ce mo\u017cemy dzieli\u0107 si\u0119 wiedz\u0105 i inspirowa\u0107 przysz\u0142ych in\u017cynier\u00f3w. Innowacje i rozw\u00f3j stanowi\u0105 fundamenty naszej dzia\u0142alno\u015bci, dlatego z zaanga\u017cowaniem wspieramy student\u00f3w i absolwent\u00f3w AGH, oferuj\u0105c im przestrze\u0144 do zdobywania do\u015bwiadczenia i budowania kariery. Wsp\u00f3\u0142praca z AGH \u2013 uczelni\u0105 o bogatej tradycji i imponuj\u0105cych osi\u0105gni\u0119ciach \u2013 to dla nas zaszczyt i ogromna warto\u015b\u0107. Wierzymy, \u017ce to w\u0142a\u015bnie innowacje i zr\u00f3wnowa\u017cony rozw\u00f3j kszta\u0142tuj\u0105 przysz\u0142o\u015b\u0107 bran\u017cy, ale jej prawdziw\u0105 si\u0142\u0105 s\u0105 ludzie \u2013 ich pasja, zaanga\u017cowanie i ch\u0119\u0107 dzia\u0142ania. Dzi\u0119ki nim mo\u017cemy wsp\u00f3lnie budowa\u0107 nowoczesn\u0105 i odpowiedzialn\u0105 przysz\u0142o\u015b\u0107.\n\n Mariusz Adamek, Prezes Zarz\u0105du i Dyrektor Zarz\u0105dzaj\u0105cy Cement O\u017car\u00f3w S.A. \n\nPrezentacje i dyskusje\n\nPierwsza cz\u0119\u015b\u0107 spotkania po\u015bwi\u0119cona by\u0142a wprowadzeniu w tematyk\u0119 dzia\u0142alno\u015bci Cementu O\u017car\u00f3w oraz Grupy CRH. Prof. dr hab. in\u017c. \nJan Deja\n i dr hab. in\u017c.\n Artur \u0141agosz\n, prof. AGH z Katedry Technologii Materia\u0142\u00f3w Budowlanych przedstawili histori\u0119 wsp\u00f3\u0142pracy AGH z firm\u0105 oraz jej znaczenie dla rozwoju nauki i przemys\u0142u.\n\nArtur \u0141agosz\n, kierownik \nKatedry Technologii Materia\u0142\u00f3w Budowlanych\n, kt\u00f3rego\u00a0g\u0142\u00f3wne obszary badawcze obejmuj\u0105 \ntechnologi\u0119 betonu, cement\u00f3w\n oraz zagadnienia zwi\u0105zane z \ngospodark\u0105 obiegu zamkni\u0119tego w budownictwie \ni kt\u00f3ry aktywnie uczestniczy w projektach badawczych dotycz\u0105cych \nmodyfikacji cement\u00f3w kompozytowych z wykorzystaniem przetworzonych odpad\u00f3w betonowych\n\u00a0\u2013\u00a0poda\u0142 przyk\u0142ady realizowanych wsp\u00f3lnie projekt\u00f3w, m.in.:\n\nBadania wp\u0142ywu dodatk\u00f3w mineralnych na w\u0142a\u015bciwo\u015bci cement\u00f3w\n\nBadanie przydatno\u015bci krzemionkowych popio\u0142\u00f3w lotnych o r\u00f3\u017cnym stopniu uziarnienia do produkcji cementu CEM II/A-V 42,5R\n\nSprawdzenie mo\u017cliwo\u015bci produkcji cementu CEM III/A 42,5N-LH/HSR/NA\n\nOcena mo\u017cliwo\u015bci uzyskania w oparciu o klinkier produkowany w cementowni O\u017car\u00f3w cementu CEM I 52,5R o oczekiwanej wytrzyma\u0142o\u015bci normowej min 64,0 MPa, wraz ze wskazaniem kierunk\u00f3w dalszych dzia\u0142a\u0144\n\nBadania mielno\u015bci surowc\u00f3w stosowanych do produkcji klinkieru\n\nAnaliza zanieczyszcze\u0144 cementu (pobranego u odbiorcy)\n\nOcena sk\u0142adu \u017cu\u017cla wykazuj\u0105cego nietypowe pod k\u0105tem barwy i formy sk\u0142adniki ziarniste z uwzgl\u0119dnieniem ich wp\u0142ywu na w\u0142a\u015bciwo\u015bci uzyskiwanych cement\u00f3w\n\nProf. \nArtur \u0141agosz\n zwr\u00f3ci\u0142 r\u00f3wnie\u017c uwag\u0119 na wsp\u00f3\u0142prac\u0119 z Cement O\u017car\u00f3w przy tworzeniu prac magisterskich, kt\u00f3re wykonywane zosta\u0142y w ramach realizacji wsp\u00f3lnych projekt\u00f3w. Poda\u0142 przyk\u0142ady tematyki:\n\nPowierzchnia w\u0142a\u015bciwa cementu a jego rozk\u0142ad ziarnowy \u2013 wp\u0142yw na podstawowe parametry\n\nWp\u0142yw ilo\u015bci alkali\u00f3w z cementu CEM I 42,5N na trwa\u0142o\u015b\u0107 beton\u00f3w nawierzchniowych\n\nPowierzchnia w\u0142a\u015bciwa cementu a jego rozk\u0142ad ziarnowy \u2013 wp\u0142yw na podstawowe parametry\n\nWp\u0142yw dodatku py\u0142u z instalacji by-passu pieca cementowego na w\u0142a\u015bciwo\u015bci cementu i spoiwa dla betonu kom\u00f3rkowego\n\nWp\u0142yw rodzaju cementu CEM I na trwa\u0142o\u015b\u0107 beton\u00f3w konstrukcyjnych w budownictwie mostowym\n\nCementy CEM II/B-V 32,5N-LH/HSR/NA oraz CEM III/A 32,5N-LH/HSR/NA w elementach masywnych, wp\u0142yw na wybrane parametry betonu\n\nW\u0142a\u015bciwo\u015bci cementu portlandzkiego wielosk\u0142adnikowego CEM II/A,B-M zawieraj\u0105cego popi\u00f3\u0142 lotny (V, W)\n\nWp\u0142yw parametr\u00f3w cement\u00f3w CEM I na parametry suchych mieszanek naprawczych\n\nReduktory chromu Cr6+ w cemencie stosowane w przemy\u015ble cementowym\n\nReaktywno\u015b\u0107 kras\u00f3w jako sk\u0142adnika zestawu surowcowego\n\nPor\u00f3wnanie wp\u0142ywu cement\u00f3w CEM III oraz CEM II na odporno\u015b\u0107 korozyjn\u0105 beton\u00f3w konstrukcyjnych\n\nWp\u0142yw dodatku pucolany naturalnej na kszta\u0142towanie parametr\u00f3w wytrzyma\u0142o\u015bciowych i trwa\u0142o\u015bciowych cement\u00f3w\n\nWp\u0142yw rodzaju cementu na odporno\u015b\u0107 korozyjn\u0105 beton\u00f3w konstrukcyjnych cz. II\n\nProf. \nJan Deja\n,\n kt\u00f3ry od wielu lat zaanga\u017cowany jest we wsp\u00f3\u0142prac\u0119 badawcz\u0105 z zagranicznymi o\u015brodkami naukowymi (m.in. w Holandii, Szwecji, Anglii, Japonii i Australii) oraz bardzo blisko wsp\u00f3\u0142pracuje z polskim i europejskim przemys\u0142em cementowym\u00a0\u2013\u00a0podkre\u015bli\u0142:\n\nPartnerstwo mi\u0119dzy uczelni\u0105 a przemys\u0142em to co\u015b wi\u0119cej ni\u017c wymiana wiedzy \u2013 to budowanie trwa\u0142ych relacji, kt\u00f3re przynosz\u0105 obop\u00f3lne korzy\u015bci. Dzi\u0119ki tej wsp\u00f3\u0142pracy nasi studenci maj\u0105 wyj\u0105tkow\u0105 mo\u017cliwo\u015b\u0107 pracy nad realnymi projektami.\u00a0Nie chodzi tylko o formalne umowy i oficjalne porozumienia.\u00a0 Fundamentem tej wieloletniej wsp\u00f3\u0142pracy s\u0105 ludzie \u2013 ich otwarto\u015b\u0107, poczucie odpowiedzialno\u015bci i gotowo\u015b\u0107 do dzielenia si\u0119 wiedz\u0105. To w\u0142a\u015bnie te relacje nadaj\u0105 naszemu partnerstwu prawdziwy sens. Osi\u0105ganie wynik\u00f3w i za\u0142o\u017conych cel\u00f3w jest r\u00f3wnie wa\u017cne jak droga, kt\u00f3r\u0105 wsp\u00f3lnie pokonujemy. \u00a0Te mi\u0119dzyludzkie wi\u0119zi sprawiaj\u0105, \u017ce nasza wsp\u00f3\u0142praca jest tak warto\u015bciowa i trwale \u0142\u0105czy \u015bwiat nauki i biznesu.\n\nProf. dr hab. in\u017c. Jan Deja jest do\u015bwiadczonym naukowcem i dydaktykiem specjalizuj\u0105cym si\u0119 m.in. w obszarach tj.:\n\nTechnologia cementu i betonu\n \u2013 badania nad w\u0142a\u015bciwo\u015bciami cement\u00f3w i beton\u00f3w oraz ich zastosowaniem w budownictwie, w tym analiza sk\u0142adu i optymalizacja proces\u00f3w produkcyjnych.\n\nSpoiwo \u017cu\u017clowe i materia\u0142y wi\u0105\u017c\u0105ce\n \u2013 analiza mo\u017cliwo\u015bci zastosowania odpad\u00f3w przemys\u0142owych (np. \u017cu\u017cli hutniczych) jako sk\u0142adnik\u00f3w cementu i betonu w celu poprawy ich w\u0142a\u015bciwo\u015bci oraz redukcji wp\u0142ywu na \u015brodowisko.\n\nGospodarka obiegu zamkni\u0119tego w budownictwie\n \u2013 rozw\u00f3j technologii pozwalaj\u0105cych na wykorzystanie materia\u0142\u00f3w wt\u00f3rnych oraz recykling w produkcji beton\u00f3w i cement\u00f3w.\n\nTrwa\u0142o\u015b\u0107 i zr\u00f3wnowa\u017cony rozw\u00f3j konstrukcji betonowych\n \u2013 badania dotycz\u0105ce wytrzyma\u0142o\u015bci, odporno\u015bci na czynniki atmosferyczne oraz optymalizacji sk\u0142adu mieszanek betonowych pod k\u0105tem d\u0142ugowieczno\u015bci.\n\nNawierzchnie betonowe w infrastrukturze drogowej\n \u2013 analiza i promowanie betonowych nawierzchni drogowych jako trwa\u0142ej i ekonomicznej alternatywy dla asfaltu.\n\nInnowacyjne technologie w produkcji cementu i betonu\n \u2013 rozw\u00f3j nowych metod produkcji, optymalizacja proces\u00f3w wytwarzania oraz wp\u0142yw dodatk\u00f3w na w\u0142a\u015bciwo\u015bci u\u017cytkowe materia\u0142\u00f3w budowlanych.\n\nWp\u0142yw proces\u00f3w produkcji cementu na \u015brodowisko\n \u2013 badania nad redukcj\u0105 emisji CO\u2082 i zr\u00f3wnowa\u017con\u0105 produkcj\u0105 cementu, w tym wykorzystaniem paliw alternatywnych.\n\nDzi\u0119ki swojemu dorobkowi naukowemu oraz bogatej dzia\u0142alno\u015bci prof. Deja ma istotny wk\u0142ad w rozw\u00f3j nowoczesnych technologii betonu i cementu w Polsce i na \u015bwiecie. Od wielu lat aktywnie lobbuje w sektorze gospodarczym i kr\u0119gach rz\u0105dowych na rzecz wsp\u00f3\u0142pracy nauki z biznesem oraz dzia\u0142a rzeczniczo wspieraj\u0105c\u00a0\nWydzia\u0142 In\u017cynierii Materia\u0142owej i Ceramiki\n\u00a0i spo\u0142eczno\u015b\u0107 akademick\u0105 \nAGH\n.\n\n Prof. dr hab. in\u017c. Jan Deja | Wydzia\u0142 In\u017cynierii Materia\u0142owej i Ceramiki AGH \n\nW kolejnej cz\u0119\u015bci\u00a0\nWojciech Kowalik\n i \nKamil \u015alusarczyk \nz \nCementu O\u017car\u00f3w\n zaprezentowali temat \u201eNowy spos\u00f3b budowania \u015bwiata\u201d, omawiaj\u0105c wyzwania bran\u017cowe, rol\u0119 innowacji oraz projekty realizowane przez CRH na ca\u0142ym \u015bwiecie.\n\nWojciech Kowalik\n zaznaczy\u0142:\n Innowacje to nie tylko nowe technologie, ale r\u00f3wnie\u017c nowe sposoby my\u015blenia. W CRH staramy si\u0119 tworzy\u0107 rozwi\u0105zania, kt\u00f3re nie tylko buduj\u0105, ale r\u00f3wnie\u017c chroni\u0105 nasz\u0105 planet\u0119.\n\nPo przerwie kawowej uczestnicy mogli dowiedzie\u0107 si\u0119 wi\u0119cej o procesie produkcji cementu dzi\u0119ki prezentacji Paw\u0142a Trybalskiego i Oli Zeidel.\n\nPawe\u0142 Trybalski\n\u00a0zauwa\u017cy\u0142:\n Produkcja cementu to skomplikowany proces, kt\u00f3ry wymaga precyzji i zaanga\u017cowania. Dzi\u0119ki nowoczesnym technologiom staramy si\u0119 minimalizowa\u0107 wp\u0142yw na \u015brodowisko.\n\nKolejnym punktem programu by\u0142o wyst\u0105pienie Piotra Molendy i Anny Skawi\u0144skiej, kt\u00f3rzy opowiedzieli o roli Dzia\u0142u Doradztwa Technicznego i Rozwoju w Cement O\u017car\u00f3w.\u00a0\n\n Dzie\u0144 z f\u200b\u200b\u200b\u200b\u200b\u200b\u200birm\u0105 Cement O\u017car\u00f3w 12.03.2025 \n\nMo\u017cliwo\u015bci rozwoju zawodowego\n\nDu\u017cym zainteresowaniem cieszy\u0142a si\u0119 prezentacja \nProgramu Graduate\n, kt\u00f3ry oferuje sta\u017ce i mo\u017cliwo\u015bci rozwoju w Cement O\u017car\u00f3w i Grupie CRH. Wojciech Kowalik szczeg\u00f3\u0142owo om\u00f3wi\u0142 korzy\u015bci p\u0142yn\u0105ce z udzia\u0142u w programie, w tym mentoring, szkolenia oraz mo\u017cliwo\u015b\u0107 sta\u0142ego zatrudnienia. Podkre\u015bli\u0142 indywidualne podej\u015bcie do ka\u017cdego kandydata oraz elastyczno\u015b\u0107 firmy w dostosowywaniu warunk\u00f3w, tak aby najpe\u0142niej odpowiada\u0142y potrzebom wszystkich stron:\n\nProgram Graduate to nie tylko praca, ale r\u00f3wnie\u017c rozw\u00f3j. Chcemy, aby nasi uczestnicy czuli, \u017ce s\u0105 cz\u0119\u015bci\u0105 czego\u015b wi\u0119kszego, \u017ce ich praca ma realny wp\u0142yw na przysz\u0142o\u015b\u0107 bran\u017cy. \u2013 podkre\u015bli\u0142 \nWojciech Kowalik\n.\n\n Dzie\u0144 z f\u200b\u200b\u200b\u200b\u200b\u200b\u200birm\u0105 Cement O\u017car\u00f3w 12.03.2025 \n\nNetworking i konkursy\n\nPo zako\u0144czeniu cz\u0119\u015bci merytorycznej uczestnicy mieli okazj\u0119 wzi\u0105\u0107 udzia\u0142 w sesji networkingowej oraz wsp\u00f3lnym lunchu. Przez ca\u0142y czas trwania wydarzenia dost\u0119pne by\u0142o stoisko firmy, gdzie mo\u017cna by\u0142o porozmawia\u0107 z przedstawicielami Cementu O\u017car\u00f3w, zada\u0107 pytania oraz wzi\u0105\u0107 udzia\u0142 w konkursach z atrakcyjnymi nagrodami.\n\nCement O\u017car\u00f3w postawi\u0142 na najbardziej warto\u015bciowe nagrody, takie kt\u00f3re stanowi\u0105 inwestycj\u0119 w niszow\u0105 wiedz\u0119 i umo\u017cliwiaj\u0105 bezcenne budowanie kontakt\u00f3w.\n\nWej\u015bci\u00f3wki na kwietniowy \nKongres Technolog\u00f3w\n\nStudenci, kt\u00f3rzy poprawnie i najszybciej rozwi\u0105zali test przygotowany przez ekspert\u00f3w z firmy, zdobyli trzy g\u0142\u00f3wne nagrody: wej\u015bci\u00f3wki na kwietniowy Kongres Technolog\u00f3w. Uczestnicy Kongresu Technolog\u00f3w b\u0119d\u0105 mieli szans\u0119 wzi\u0119cia udzia\u0142u w licznych warsztatach oraz wyk\u0142adach, podczas kt\u00f3rych poruszane zostan\u0105 istotne tematy dla bran\u017cy m.in.:\u00a0\n\nmetod obni\u017cania \u015bladu w\u0119glowego betonu,\n\noptymalizacji projektowania element\u00f3w wibroprasowanych,\n\nkarbonatyzacji betonu,\n\nwykorzystania kruszyw z recyklingu do produkcji betonu.\n\nNagrod\u0105 za zaj\u0119cie kolejnych miejsc w konkursie by\u0142y wyj\u0105tkowe gad\u017cety firmowe.\n\nMariusz Adamek, Prezes Zarz\u0105du i Dyrektor Zarz\u0105dzaj\u0105cy Cement O\u017car\u00f3w S.A. wr\u0119cza nagrody zwyci\u0119zcom konkursu.\n\nProf. dr hab. in\u017c. Manuela Reben, Prodziekan ds. wsp\u00f3\u0142pracy Wydzia\u0142u In\u017cynierii Materia\u0142owej i Ceramiki AGH i Prof. dr hab. in\u017c. Jerzy Lis, Rektor AGH\n\nMariusz Adamek, Prezes Zarz\u0105du i Dyrektor Zarz\u0105dzaj\u0105cy Cement O\u017car\u00f3w S.A. wr\u0119cza nagrody zwyci\u0119zcom konkursu.\n\nMariusz Adamek, Prezes Zarz\u0105du i Dyrektor Zarz\u0105dzaj\u0105cy Cement O\u017car\u00f3w S.A. wr\u0119cza nagrody zwyci\u0119zcom konkursu.\n\nMariusz Adamek, Prezes Zarz\u0105du i Dyrektor Zarz\u0105dzaj\u0105cy Cement O\u017car\u00f3w S.A. wr\u0119cza nagrody zwyci\u0119zcom konkursu.\n\nMariusz Adamek, Prezes Zarz\u0105du i Dyrektor Zarz\u0105dzaj\u0105cy Cement O\u017car\u00f3w S.A. wr\u0119cza nagrody zwyci\u0119zcom konkursu.\n\nDzie\u0144 z firm\u0105 Cement O\u017car\u00f3w\n by\u0142 doskona\u0142\u0105 okazj\u0105 do zdobycia wiedzy na temat nowoczesnych technologii w bran\u017cy budowlanej, a tak\u017ce do nawi\u0105zania kontakt\u00f3w z przedstawicielami jednej z wiod\u0105cych firm w Polsce. Wydarzenie podkre\u015bli\u0142o znaczenie wsp\u00f3\u0142pracy mi\u0119dzy uczelni\u0105 a przemys\u0142em oraz pokaza\u0142o, jak wa\u017cne jest wspieranie m\u0142odych in\u017cynier\u00f3w w ich rozwoju zawodowym.\n\nSerdecznie dzi\u0119kujemy firmie Cement O\u017car\u00f3w za zaanga\u017cowanie i profesjonalne przygotowanie wydarzenia. Takie wsp\u00f3lne inicjatywy, przynios\u0105 korzy\u015bci zar\u00f3wno naszej spo\u0142eczno\u015bci akademickiej, jak i bran\u017cy budowlanej.\n\n Prof. dr hab. in\u017c. W\u0142odzimierz Mozgawa, Dziekan Wydzia\u0142u In\u017cynierii Materia\u0142owej i Ceramiki AGH; Prof. dr hab. in\u017c. Manuela Reben, Prodziekan ds. wsp\u00f3\u0142pracy Wydzia\u0142u In\u017cynierii Materia\u0142owej i Ceramiki AGH; Mariusz Adamek, Prezes Zarz\u0105du i Dyrektor Zarz\u0105dzaj\u0105cy Cement O\u017car\u00f3w S.A. \n\nJu\u017c wkr\u00f3tce z przedstawicielami \nCement O\u017car\u00f3w \nb\u0119dzie si\u0119 mo\u017cna spotka\u0107 na\u00a0\nTargach Pracy AGH.\n\nA kolejne \nspotkania z przemys\u0142em\n ju\u017c w najbli\u017cszym czasie. Zapraszamy!\n\nDzie\u0144 z firm\u0105 Wienerberger / 27.03.2025\n\nDzie\u0144 z firm\u0105 NSG Group / 8.4.2025\n\nDzie\u0144 z firm\u0105 Dyckerhoff / 24.4.2025\n\nDzie\u0144 z firm\u0105 Geberit / 12.05.2025\n\nDzie\u0144 z firm\u0105 Zignago Vetro Polska / 3.6.2025\n\nWi\u0119cej zdj\u0119\u0107:\n\nRelacja fotograficzna z Dnia z firm\u0105 Cement O\u017car\u00f3w na Wydziale In\u017cynierii Materia\u0142owej i Ceramiki / 12.03.2025 r.\n\nRelacja fotograficzna z Dnia z firm\u0105 Cement O\u017car\u00f3w na Wydziale In\u017cynierii Materia\u0142owej i Ceramiki / 12.03.2025 r.\n, fot. CRH\n\nCRH \u2013 w sk\u0142ad kt\u00f3rej wchodzi Cement O\u017car\u00f3w S.A. \u2013 oferuje swoim pracownikom wiele mo\u017cliwo\u015bci rozwoju, zdobywania i poszerzenia wiedzy na ka\u017cdym etapie pracy, a tak\u017ce dost\u0119p do najlepszych praktyk. Firma dba o sta\u0142y rozw\u00f3j kompetencji pracownik\u00f3w, poprzez r\u00f3\u017cne projekty rozwojowe, coaching, mentoring, warsztaty i szkolenia. Dba r\u00f3wnie\u017c o rozwijanie i utrzymanie m\u0142odych talent\u00f3w technicznych w biznesie cementowym, buduj\u0105c mobilno\u015b\u0107 mi\u0119dzynarodow\u0105 oraz sp\u00f3jne podej\u015bcie do kwestii technicznych i umiej\u0119tno\u015bci mened\u017cerskich.\u00a0\n\nCement O\u017car\u00f3w\u00a0\u2013\u00a0Tworzymy przestrze\u0144 dla ludzi!\n\n Dzie\u0144 z f\u200b\u200b\u200b\u200b\u200b\u200b\u200birm\u0105 Cement O\u017car\u00f3w 12.03.2025 r. Przedstawiciele zespo\u0142u organizacyjnego \n\nZach\u0119camy do wype\u0142nienia \nanonimowej ankiety\n dotycz\u0105cej przeprowadzonych zaj\u0119\u0107. Pa\u0144stwa opinie i sugestie s\u0105 dla nas niezwykle cenne i pomog\u0105 nam zwi\u0119kszy\u0107 skuteczno\u015b\u0107 oraz atrakcyjno\u015b\u0107 kolejnych spotka\u0144.\n\nAnkieta ewaluacyjna dla uczestnik\u00f3w wydarzenia\n\nCement O\u017car\u00f3w S.A.\n to jedna z wiod\u0105cych firm w bran\u017cy cementowej w Polsce z ponad 45-letni\u0105 tradycj\u0105 i do\u015bwiadczeniem w produkcji wysokiej jako\u015bci materia\u0142\u00f3w budowlanych. Sp\u00f3\u0142ka jest cz\u0119\u015bci\u0105 grupy CRH, jednego z najwi\u0119kszych globalnych koncern\u00f3w budowlanych, co zapewnia jej dost\u0119p do nowoczesnych technologii, know-how oraz mi\u0119dzynarodowych standard\u00f3w jako\u015bci.\n\nLokalizacja: \nZak\u0142ad produkcyjny zlokalizowany jest w O\u017carowie (wojew\u00f3dztwo \u015bwi\u0119tokrzyskie), w regionie bogatym w surowce niezb\u0119dne do produkcji cementu, co zapewnia optymalne warunki do dzia\u0142alno\u015bci.\n\nProdukty: \nFirma specjalizuje si\u0119 w produkcji cementu oraz innych materia\u0142\u00f3w budowlanych, oferuj\u0105c szerok\u0105 gam\u0119 produkt\u00f3w, w tym:\n\nCement portlandzki,\n\nCement hutniczy,\n\nCement wielosk\u0142adnikowy,\n\nSpecjalistyczne cementy dedykowane r\u00f3\u017cnym zastosowaniom w budownictwie.\n\nZak\u0142ad w O\u017carowie jest wyposa\u017cony w zaawansowane linie produkcyjne, kt\u00f3re spe\u0142niaj\u0105 najwy\u017csze standardy ekologiczne i technologiczne. Firma stale inwestuje w modernizacj\u0119 infrastruktury oraz redukcj\u0119 wp\u0142ywu na \u015brodowisko.\n\nCement O\u017car\u00f3w S.A. jest czo\u0142owym producentem cement\u00f3w powszechnego u\u017cytku oraz specjalnych, a tak\u017ce spoiwa hydraulicznego. Oferuje rozwi\u0105zania dla zr\u00f3wnowa\u017conego budownictwa o wysokiej jako\u015bci oraz stabilno\u015bci. Sp\u00f3\u0142ka zaopatruje r\u00f3\u017cne segmenty budownictwa \u2013 pocz\u0105wszy od produkcji betonu towarowego, przez prefabrykacj\u0119, a\u017c po suche mieszanki i beton kom\u00f3rkowy. Cementowania znajduj\u0105ca si\u0119 w Karsach ko\u0142o O\u017carowa (woj. \u015bwi\u0119tokrzyskie) posiada najwi\u0119kszy w Europie piec do wypa\u0142u klinkieru, a tak\u017ce nowoczesny bezobs\u0142ugowy system za\u0142adunku cementu zintegrowany z portalem do sk\u0142adania zam\u00f3wie\u0144 on-line. Dysponuje flot\u0105 300 cementowoz\u00f3w oraz realizuje dostawy poprzez sk\u0142ady producenta w Bia\u0142ymstoku, Gda\u0144sku i Olsztynie. Do\u015bwiadczeni eksperci i technolodzy \u015bwiadcz\u0105 us\u0142ugi zwi\u0105zane z rozwojem technologii betonowych, r\u00f3wnie\u017c w aspekcie obni\u017cania emisji. Cement O\u017car\u00f3w S.A. zatrudnia\u00a0 oko\u0142o 550 pracownik\u00f3w.\n\nCement O\u017car\u00f3w S.A.\n\nk\u0142adzie du\u017cy nacisk na zr\u00f3wnowa\u017cony rozw\u00f3j i ochron\u0119 \u015brodowiska. Firma realizuje liczne inicjatywy maj\u0105ce na celu:\n\nredukcj\u0119 emisji CO\u2082,\n\nefektywne zarz\u0105dzanie zasobami naturalnymi,\n\nwykorzystanie alternatywnych \u017ar\u00f3de\u0142 energii,\n\nrecykling odpad\u00f3w przemys\u0142owych.\n\nDzia\u0142alno\u015b\u0107 spo\u0142eczna:\n\nCement O\u017car\u00f3w S.A. anga\u017cuje si\u0119 r\u00f3wnie\u017c w \u017cycie lokalnej spo\u0142eczno\u015bci, wspieraj\u0105c inicjatywy kulturalne, edukacyjne i sportowe. Firma wsp\u00f3\u0142pracuje z mieszka\u0144cami regionu, dbaj\u0105c o rozw\u00f3j spo\u0142eczno-gospodarczy obszaru, na kt\u00f3rym dzia\u0142a.\n\nCertyfikaty i wyr\u00f3\u017cnienia:\n\nSp\u00f3\u0142ka posiada liczne certyfikaty potwierdzaj\u0105ce jako\u015b\u0107 jej produkt\u00f3w oraz zgodno\u015b\u0107 z normami \u015brodowiskowymi, w tym:\n\nCertyfikat ISO 9001 (System Zarz\u0105dzania Jako\u015bci\u0105),\n\nCertyfikat ISO 14001 (System Zarz\u0105dzania \u015arodowiskowego),\n\nCertyfikat ISO 45001 (System Zarz\u0105dzania Bezpiecze\u0144stwem i Higien\u0105 Pracy).\n\nMisja i wizja:\n\nMisj\u0105 Sp\u00f3\u0142ki Cement O\u017car\u00f3w S.A. jest dostarczanie klientom wysokiej jako\u015bci produkt\u00f3w budowlanych, kt\u00f3re przyczyniaj\u0105 si\u0119 do rozwoju nowoczesnego i zr\u00f3wnowa\u017conego budownictwa. Firma d\u0105\u017cy do bycia liderem w bran\u017cy, \u0142\u0105cz\u0105c tradycj\u0119 z innowacjami oraz dbaj\u0105c o \u015brodowisko naturalne i spo\u0142eczno\u015b\u0107 lokaln\u0105.\n\nWi\u0119cej informacji o firmie mo\u017cna znale\u017a\u0107 na stronie internetowej: \nozarow.com.pl\n\nCRH\n jest wiod\u0105c\u0105 w bran\u017cy grup\u0105 sp\u00f3\u0142ek o globalnym zasi\u0119gu, produkuj\u0105c\u0105 szerok\u0105 gam\u0119 materia\u0142\u00f3w budowlanych, zatrudniaj\u0105c\u0105 ponad 78500 os\u00f3b w 3390 lokalizacjach w 28 krajach na ca\u0142ym \u015bwiecie.\n\nJest jednym z lider\u00f3w w zakresie produkcji cementu, kruszyw, betonu towarowego, materia\u0142\u00f3w betonowych, mieszanek mineralno-asfaltowych, a tak\u017ce us\u0142ug zwi\u0105zanych z budow\u0105 infrastruktury drogowej, infrastruktury u\u017cytkowej oraz projekt\u00f3w budynk\u00f3w komercyjnych. Unikalna oferta CRH w zakresie materia\u0142\u00f3w, produkt\u00f3w i us\u0142ug pomaga zapewni\u0107 bardziej wytrwa\u0142e i zr\u00f3wnowa\u017cone \u015brodowisko zabudowy.\n\nW sk\u0142ad Grupy CRH w Polsce wchodz\u0105 Sp\u00f3\u0142ki:\n\nCement O\u017car\u00f3w S.A. \u2013 Produkcja cementu do zastosowa\u0144 przemys\u0142owych i budowy infrastruktury\n\nTrzuskawica S.A. \u2013 Wydobycie kamienia wapiennego i bazaltowego oraz produkcja kruszyw\n\nBosta-Beton Sp z o.o. \u2013 Produkcja betonu towarowego\n\nPolbruk S.A - Produkcja materia\u0142\u00f3w betonowych do aran\u017cacji nawierzchni i ma\u0142ej architektury\n\nMasfalt Sp. z o.o. \u2013 Produkcja mieszanek mineralno-asfaltowych\n\nDrogomex Sp z o.o. \u2013 Us\u0142ugi wykonawstwa w zakresie bitumicznych rob\u00f3t drogowych\n\nMabau Sp. z o.o. \u2013 Us\u0142ugi kompleksowego wykonawstwa dr\u00f3g i ulic\n\nGrupa CRH jest zaanga\u017cowana w ulepszanie obszar\u00f3w zurbanizowanych i rozumie szerszy wp\u0142yw, jaki przedsi\u0119biorstwa mog\u0105 wnie\u015b\u0107 na wspieranie dzia\u0142alno\u015bci cz\u0142owieka poprzez dostarczanie najwy\u017cszej jako\u015bci materia\u0142\u00f3w budowlanych i produkt\u00f3w wykorzystywanych do budowy dom\u00f3w, dr\u00f3g, przestrzeni publicznych, infrastruktury i innych obszarach zwi\u0105zanych z budownictwem.\n\nPrzez ponad cztery dekady CRH opracowa\u0142o i wdro\u017cy\u0142o sprawdzony model poprawy dzia\u0142alno\u015bci. Buduj\u0105c lepsze biznesy w ramach mi\u0119dzynarodowej dzia\u0142alno\u015bci, stali si\u0119 liderem w globalnym przemy\u015ble materia\u0142\u00f3w budowlanych.\n\nCRH jest sp\u00f3\u0142k\u0105 z listy rankingu najwi\u0119kszych firm \nFortune 500\n, a nasze akcje s\u0105 notowane na gie\u0142dach NYSE i LSE.\n\nCement O\u017car\u00f3w S.A.\n jest od wielu lat partnerem Wydzia\u0142u In\u017cynierii Materia\u0142owej i Ceramiki AGH, studenci korzystaj\u0105 z licznych \npraktyk,\n\u00a0a absolwenci s\u0105 ch\u0119tnie zatrudniani i odnosz\u0105 sukcesy w pracy. Dodatkowo, co warto podkre\u015bli\u0107, Cement O\u017car\u00f3w S.A.\u00a0 jest\n platynowym sponsorem Jubileuszu 75-lecia Wydzia\u0142u In\u017cynierii Materia\u0142owej i Ceramiki AGH\n oraz wspiera inicjatywy studenckie na naszym Wydziale.\n\nPowr\u00f3t\n\n Powi\u0105zane wiadomo\u015bci\n\n03-03-2025\n Graduate Program w Cement O\u017car\u00f3w S.A. \n\n23-02-2025\n Dzie\u0144 z f\u200b\u200b\u200b\u200b\u200b\u200b\u200birm\u0105 Cement O\u017car\u00f3w / 12.03.2025", "metadata": {"url": "https://www.ceramika.agh.edu.pl/nauka/osiagniecia/detail/dzien-z-firma-cement-ozarow-12032025-relacja", "title": "Dzie\u0144 z f\u200b\u200b\u200b\u200b\u200b\u200b\u200birm\u0105 Cement O\u017car\u00f3w 12.03.2025 \u2013 relacja-- Wydzia\u0142 In\u017cynierii Materia\u0142owej i Ceramiki AGH ", "depth": 3, "duplicate": false, "content_hash": "67c189e100de13f7671dddc82e3ba8a5", "word_count": 2552, "headings": [{"level": 1, "text": "Dzie\u0144 z f\u200b\u200b\u200b\u200b\u200b\u200b\u200birm\u0105 Cement O\u017car\u00f3w 12.03.2025 \u2013 relacja"}, {"level": 1, "text": "Cement O\u017car\u00f3w\u00a0\u2013\u00a0Tworzymy przestrze\u0144 dla ludzi!"}, {"level": 2, "text": "Stopka"}]}}