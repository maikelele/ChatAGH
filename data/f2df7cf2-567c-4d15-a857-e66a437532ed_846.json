{"content": "25\nBiuletyn AGHpRAcoWNIc Y   \nHenryk Bogowid Korwin-Krukowski urodzi\u0142 si\u0119 \n23 lutego 1860 roku w Myzie-Sakach w powie-\ncie kobry\u0144skim na Bia\u0142orusi. Do szko\u0142y \u015bredniej \nucz\u0119szcza\u0142 w Grodnie. Nast\u0119pnie w 1879 roku \nrozpocz\u0105\u0142 studia na Wydziale Hutniczym Instytutu \nG\u00f3rniczego w Petersburgu, kt\u00f3re uko\u0144czy\u0142 w 1884 \nroku ze stopniem in\u017cyniera I klasy. Po ich zako\u0144-\nczeniu zosta\u0142 skierowany do Zarz\u0105d\u00f3w G\u00f3rniczych \nna Uralu na praktyk\u0119 w gorob\u0142agoda\u0144skich zak\u0142a-\ndach hutniczych. W 1885 roku przydzielony zosta\u0142 \ndo G\u0142\u00f3wnego Zarz\u0105du G\u00f3rniczego, kt\u00f3ry delegowa\u0142 \ngo do r\u00f3\u017cnych instytucji, a od 1886 roku pracowa\u0142 \nw Zak\u0142adach Cho\u0142unickich. Z czasem jego specjal-\nno\u015bci\u0105 sta\u0142y si\u0119 prace przy wielkich piecach, kt\u00f3re \nprzez d\u0142ugie lata prowadzi\u0142 na Uralu w Kuswie, \nCho\u0142unicy, Jurazaniu oraz na po\u0142udniu Rosji. Pod-\nczas swej pracy w zak\u0142adach hutniczych przeszed\u0142 \nwszystkie szczeble kariery zawodowej, pocz\u0105wszy \nod praktykanta, a\u017c do stanowiska naczelnego dy-\nrektora. W 1903 roku otrzyma\u0142 propozycj\u0119 zostania \nnaczelnym dyrektorem w Belgijskim Towarzystwie \nMetalurgicznym w Wierzchnie-Dnieprowsku na \nUkrainie. Przez ponad 20 lat pracy zawodowej \nw przemy\u015ble rosyjskim przy\u015bwieca\u0142a mu nie tylko \nmy\u015bl o powrocie do kraju, ale tak\u017ce d\u0105\u017cenie do \npodniesienia kwalifikacji zawodowych, aby p\u00f3\u017aniej \nw ojczy\u017anie da\u0107 z siebie jak najwi\u0119cej zar\u00f3wno \nw pracy spo\u0142ecznej, jak i pedagogicznej. D\u0142uga \npraktyka zawodowa pozwoli\u0142a mu w dostatecznej \nmierze przygotowa\u0107 si\u0119 do wyznaczonego celu. \nW 1906 roku za zgod\u0105 w\u0142adz g\u00f3rniczych powr\u00f3ci\u0142 \ndo kraju, by urzeczywistni\u0107 swoje zamierze-\nnia o oddaniu si\u0119 ca\u0142kowicie pracy spo\u0142ecznej \ni pedagogicznej. Zamieszka\u0142 w Warszawie, \ngdzie w 1907 roku wzi\u0105\u0142 udzia\u0142 w organizowaniu \nkurs\u00f3w zawodowych dla \u015blusarzy, a nast\u0119pnie do \n1918 roku, z wielkim zami\u0142owaniem wyk\u0142ada\u0142 tam \ntechnologi\u0119 metali. W latach 1911\u20131917 wyk\u0142a-\nda\u0142 r\u00f3wnie\u017c metalurgi\u0119 w Szkole Technicznej H. \nWawelberga i S. Rotwalda. W 1915 roku wszed\u0142 \nw sk\u0142ad grupy mechaniczno-elektrotechnicznej \nKomisji Politechnicznej Towarzystwa Kurs\u00f3w \nNaukowych, kt\u00f3ra przygotowywa\u0142a organizacj\u0119 \nPolitechniki Warszawskiej. Z chwil\u0105 powstania \nPolitechniki \u2013 w 1915 roku \u2013 wyk\u0142ada\u0142 na niej \ntechnologi\u0119 metali, technologi\u0119 materia\u0142\u00f3w bu-\ndowlanych i encyklopedi\u0119 technologii oraz zosta\u0142 kierownikiem Zak\u0142adu Metalurgicznego. W latach \n1917\u20131919 by\u0142 cz\u0142onkiem Senatu, jako delegat \nWydzia\u0142u In\u017cynierii Budowlanej. Ponadto w latach \n1916\u20131919 pe\u0142ni\u0142 r\u00f3wnie\u017c obowi\u0105zki opiekuna \nStudenckiej Kasy Chorych.\nW maju 1920 roku profesor Jan Zara\u0144ski \u2013 cz\u0142onek \nKomitetu Organizacyjnego Akademii G\u00f3rniczej \n\u2013 zaprosi\u0142 go do obj\u0119cia stanowiska profesora \nzwyczajnego, obj\u0119cia Katedry Hutnictwa \u017belaza \noraz zorganizowania Wydzia\u0142u Hutniczego. \nPismem z 2 czerwca 1920 roku przysz\u0142y profesor \nAG wyrazi\u0142 zgod\u0119 na podj\u0119cie si\u0119 proponowanych \nobowi\u0105zk\u00f3w i wyst\u0105pienie akademii do Minister -\nstwa Wyzna\u0144 Religijnych i O\u015bwiecenia Publiczne-\ngo o zatwierdzenie jego kandydatury. Naczelnik \nPa\u0144stwa 14 pa\u017adziernika 1920 roku mianowa\u0142 go \nprofesorem zwyczajnym metalurgii \u017celaza, z wa\u017c -\nno\u015bci\u0105 nominacji od 1 listopada. W specjalnym \npi\u015bmie nominacyjnym Minister WRiOP skierowa\u0142 \ndo niego nast\u0119puj\u0105ce s\u0142owa: \u201eDo obowi\u0105zk\u00f3w \nnauczycielskich b\u0119dzie nale\u017ca\u0142o prowadzenie ba-\nda\u0144 naukowych, odbywanie wyk\u0142ad\u00f3w i \u0107wicze\u0144 \nz Metalurgii \u017celaza w zakresie potrzeb Akademii \nG\u00f3rniczej co najmniej odbywanie 150 godzin \nwyk\u0142adu i 60 godzin \u0107wicze\u0144 w ci\u0105gu roku nauko-\nwego lub w wymiarze temu odpowiednim wed\u0142ug \nzasady, i\u017c dwie godziny \u0107wicze\u0144 odpowiadaj\u0105 jed-\nnej godzinie wyk\u0142adu oraz w og\u00f3le sprawowania \nzwi\u0105zanych ze stanowiskiem Pa\u0144skim czynno\u015bci \nakademickich\u201d. Po za\u0142atwieniu wszelkich spraw \nproceduralnych, od 1 listopada 1920 roku rozpo-\ncz\u0105\u0142 prac\u0119 w Akademii G\u00f3rniczej. Zaproszony, jako \nprofesor metalurgii \u017celaza i organizator wydzia\u0142u, \nmia\u0142 przed sob\u0105 bardzo trudne i odpowiedzialne \nzadanie. Prowadzi\u0142 wyk\u0142ady z metalurgii \u017celaza, \nod 1921 roku przer\u00f3bki termicznej, a w latach \n1923\u20131925 z metalurgii dla Wydzia\u0142u G\u00f3rniczego. \nW kierowanym przez siebie zak\u0142adzie zgromadzi\u0142 \nzbiory rud, koksu i \u017celaza, pracowa\u0142 r\u00f3wnie\u017c nad \nstworzeniem i rozwojem specjalnych dzia\u0142\u00f3w \nnauk metalurgicznych. Pozyska\u0142 dla akademii wy-\nbitnych specjalist\u00f3w, takich jak profesor Antoni \nRodziewicz-Bielewicz i profesor Karol \u0141owi\u0144ski. \nPocz\u0105tkowo by\u0142 jedynym metalurgiem na uczelni \ni w\u0142a\u015bciwym organizatorem Wydzia\u0142u Hutnicze-\ngo. My\u015bla\u0142 r\u00f3wnie\u017c o przygotowaniu m\u0142odych \nnaukowc\u00f3w, u\u0142atwiaj\u0105c im studia za granic\u0105 Poczet rektor\u00f3w Akademii G\u00f3rniczej i Akademii G\u00f3rniczo-Hutniczej \u2013 cz\u0119\u015b\u0107 VI\nHenryk Korwin-Krukowski\nRektor w latach  \n1930\u20131931Hieronim Sie\u0144ski  \nBiblioteka G\u0142\u00f3wna AGH\nfot. arch. BG AGH\nProfesor Henryk Korwin-Krukowski\n\n26\nstycze\u0144\u2013luty 2021 nr 155\u2013156 pRAcoWNIc Y\ni w kraju. Dzi\u0119ki niemu profesor W\u0142adys\u0142aw \u0141o-\nskiewicz studiowa\u0142 u profesora H.L. Le Chatelier \nw Pary\u017cu i po powrocie obj\u0105\u0142 Katedr\u0119 Metalurgii \ni Obr\u00f3bki Cieplnej. Chocia\u017c nie zgodzi\u0142 si\u0119 zosta\u0107 dziekanem Wydzia\u0142u Hutniczego, to jednak, jako \njego organizator, a pocz\u0105tkowo jedyny metalurg \nw\u015br\u00f3d profesor\u00f3w akademii, by\u0142 w\u0142a\u015bciwie jego \nfaktycznym kierownikiem. W latach 1925\u20131929 \npe\u0142ni\u0142 funkcj\u0119 prodziekana wydzia\u0142u. W latach \n1928\u20131931 by\u0142 cz\u0142onkiem Komisji Dyscyplinarnej \ndla Profesor\u00f3w AG. Od 1929 roku nale\u017ca\u0142 do Ko-\nmitetu G\u0142\u00f3wnego oraz Komitetu Wykonawczego \nrozbudowy Wydzia\u0142u Hutniczego z funduszu Pol-\nskiego Hutnictwa \u017belaza. Wsp\u00f3\u0142pracowa\u0142 z wielo-\nma stowarzyszeniami technicznymi i bra\u0142 udzia\u0142 \nw Komisji S\u0142ownictwa Technicznego Akademii \nNauk Technicznych. Od 1925 roku redagowa\u0142 dzia\u0142 \nhutniczy w \u201ePrzegl\u0105dzie G\u00f3rniczo-Hutniczym\u201d, \nzasilaj\u0105c go cz\u0119sto swymi oryginalnymi artyku\u0142a-\nmi lub streszczeniami z czasopism zagranicznych. \nW roku akademickim 1930/1931 by\u0142 rektorem Aka-\ndemii G\u00f3rniczej. By\u0142 autorem ponad 20 publikacji, \nw tym 2 ksi\u0105\u017cek. Specjaln\u0105 pozycj\u0119 stanowi\u0142a \nksi\u0105\u017cka Wst\u0119p do hutnictwa \u017celaza  wydana \nw 1918 roku, kt\u00f3ra by\u0142a pierwszym nowoczesnym \npodr\u0119cznikiem polskim w tej dziedzinie. Jego \ndorobek naukowy tylko cz\u0119\u015bciowo zosta\u0142 opubli-\nkowany, a cz\u0119\u015bciowo pozosta\u0142 w postaci notatek \ni zapis\u00f3w. W pracach tych porusza\u0142 nie tylko \nzagadnienia rud \u017celaznych, biegu wielkiego pie-\nca, koksowania w\u0119gli, ale i stali damasce\u0144skiej. \nWycieczka profesor\u00f3w \ni student\u00f3w AG do zak\u0142ad\u00f3w \n\u201eSkoda\u201d w Pil\u017anie w 1926 roku. \nPierwszy od prawej siedzi profesor \nH. Korwin-Krukowski\nPismo H. Korwin-Krukowskiego do \nKomitetu Organizacyjnego Akademii \nG\u00f3rniczejfot. arch. BG AGH fot. Archiwum AGH\nfot. arch. BG AGHKarta tytu\u0142owa artyku\u0142u opublikowanego \nw miesi\u0119czniku \u201ePrzegl\u0105d Techniczny\u201d \nw 1919 roku\n\n27\nBiuletyn AGHhENRYk k oRWIN-kRUko WskI\nNa wyk\u0142adach dzieli\u0142 si\u0119 ze s\u0142uchaczami swoj\u0105 \nogromn\u0105 wiedz\u0105 nabyt\u0105 w trakcie d\u0142ugoletniej \npraktyki, lecz uwzgl\u0119dnia\u0142 tak\u017ce najnowsze zdo-\nbycze nauki i techniki metalurgicznej, \u015bledz\u0105c jej \npost\u0119py w literaturze. Profesor nale\u017ca\u0142 do ludzi, \nkt\u00f3rzy pracuj\u0105 nie dla reklamy, ale dla satysfakcji \nmoralnej z sumiennie wype\u0142nionych obowi\u0105zk\u00f3w \ndla dobra nauki i w\u0142asnego spo\u0142ecze\u0144stwa. 30 \nwrze\u015bnia 1931 roku przeszed\u0142 na emerytur\u0119. \nWyrazem wielkiego szacunku, jaki sobie zdoby\u0142 \nswoj\u0105 prac\u0105 i postaw\u0105 obywatelsk\u0105 by\u0142o nadanie \nmu 18 grudnia 1934 roku przez Ignacego Mo\u015bcic -\nkiego \u2013 Prezydenta Rzeczypospolitej, godno\u015bci \nprofesora honorowego akademii. \nTutaj nale\u017cy sprostowa\u0107 stale powtarzany b\u0142\u0105d, \njakoby prof. H. Korwin-Krukowski by\u0142 doktorem \nhonorowym Akademii G\u00f3rniczej, a takie przek\u0142a-\nmanie pojawia si\u0119 w r\u00f3\u017cnych publikacjach. Okres \npracy w AG by\u0142 najpi\u0119kniejsz\u0105 kart\u0105 jego dzia\u0142al-\nno\u015bci. W uznaniu licznych zas\u0142ug otrzyma\u0142: Medal \nDziesi\u0119ciolecia Odzyskanej Niepodleg\u0142o\u015bci, Order \n\u015bw. Stanis\u0142awa III klasy.\nProfesora Henryk Korwin-Krukowski zmar\u0142 \n19 kwietnia 1937 roku w Warszawie. Pochowa-\nny na cmentarzu Pow\u0105zkowskim w Warszawie. \nKwatera 347, rz\u0105d 3, miejsce 18. Zarz\u0105dzeniem \nRektora AG 23 kwietnia 1937 roku w ko\u015bciele \u015bw. \nAnny w Krakowie odby\u0142o si\u0119 nabo\u017ce\u0144stwo \u017ca\u0142obne \nw intencji profesora.\nW 1932 roku Leon Kowalski namalowa\u0142 jego \nportret rektorski, kt\u00f3ry zawis\u0142 w gabinecie rektor -\nskim. Niestety w czasie wojny zosta\u0142 zniszczony. \nW 1958 roku kolejny portret wykona\u0142 Alojzy Siwec -\nki i znajduje si\u0119 on w auli g\u0142\u00f3wnej AGH.\n27 Biuletyn AGH\nfot. Archiwum AGH\nPortret rektorski namalowany przez Alojzego Siweckiego zawieszony w auli g\u0142\u00f3wnej AGH\n\u0179r\u00f3d\u0142a do biogramu:\n \u0083Akta osobowe (AGH) \u2013 Henryk Korwin-Krukowski, [foto]\n \u0083Bolewski A.: Mobilizacja si\u0142 naukowych i organizacyjnych przy powstawaniu oraz inauguracji Akademii G\u00f3rniczej w Krakowie : z kart historii. \nBiuletyn Informacyjny Pracownik\u00f3w AGH 1994, nr 5, s. 5\u20136\n \u0083Encyklopedia Krakowa. Krak\u00f3w 2000, s. 512\n \u0083Ksi\u0119ga wychowank\u00f3w i wychowawc\u00f3w Akademii G\u00f3rniczej w Krakowie (1919\u20131949). Oprac. J. Sulima-Samuj\u0142\u0142o. Krak\u00f3w 1979, s. 85\u201386\n \u0083Materia\u0142y Informacyjne [nr 4]. Komisja Propagandowa Komitetu Obchodu 50-lecia AGH. Krak\u00f3w 1969, s. 81\u201382, 95\n \u0083Nowakowski A., Wn\u0119k Z.: Wspomnienia o zmar\u0142ych profesorach Wydzia\u0142u : Profesor in\u017c. Henryk Korwin-Krukowski (1860\u20131937). Zeszyty Naukowe \nAGH ; nr 367. [Seria] Metalurgia i Odlewnictwo 1973, z. 51, s. 33\u201336\n \u0083Polski S\u0142ownik Biograficzny. T. XV/3, z. 66 : Kromer Marcin-Krysi\u0144ski Stanis\u0142aw. Krak\u00f3w 1970, s. 397 -398 \n \u0083S\u0142ownik polskich pionier\u00f3w techniki. Pod red. B. Or\u0142owskiego. Katowice 1986, s. 104\u2013105\n \u0083Wielka Ksi\u0119ga 85-lecia Akademii G\u00f3rniczo-Hutniczej. [Oprac.] zesp\u00f3\u0142 aut. K. Piko\u0144 (red. naczelny), A. Soko\u0142owska (dyrektor projektu), K. Piko\u0144. \nGliwice 2004, s. 165, [foto]\n \u0083Wydzia\u0142 In\u017cynierii Metali i Informatyki Przemys\u0142owej : Wydzia\u0142 Hutniczy (1922\u20131951), Wydzia\u0142 Metalurgiczny (1951\u20131993), Wydzia\u0142 Metalurgii i In\u017cy-\nnierii Materia\u0142owej (1993\u20132005) : jubileusz 90-lecia wydzia\u0142u : 1922\u20132012 [AGH]. Krak\u00f3w 2012, s. 69, [foto]\n \u0083Z dziej\u00f3w Akademii G\u00f3rniczo-Hutniczej w Krakowie w latach 1919\u20131967. Oprac. J. Sulima-Samuj\u0142\u0142o oraz zesp\u00f3\u0142 aut. Krak\u00f3w 1970, s. 623 (Wydawnic -\ntwa Jubileuszowe 1919\u20131969)\n \u0083\u017byciorysy profesor\u00f3w i asystent\u00f3w Akademii G\u00f3rniczo-Hutniczej w Krakowie (1919\u20131964). Red. M. Odlanicki-Poczobutt. Krak\u00f3w 1965, s. 116\u2013118, \n[foto] (Zeszyty Naukowe. Akademia G\u00f3rniczo-Hutnicza w Krakowie ; nr 41, z. spec. 4)\n \u0083Poczet Rektor\u00f3w AGH : lata [1919-2013] : Henryk Korwin-Krukowski (1860-1937), 1930/31. Biuletyn AGH 2013, wyd. spec. z okazji 100-lecia powo\u0142a-\nnia Akademii G\u00f3rniczej, s. 14, [foto]\n\n", "metadata": {}}