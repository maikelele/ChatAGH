{"content": "# Regulamin p\u0142ywalni | Oficjalna strona Basenu AGH\n\nURL: https://www.basen.agh.edu.pl/?page_id=82\nCrawled: 2025-03-19 22:37:55\n\nWybierz zak\u0142adk\u0119:\n\nRegulamin og\u00f3lny\nRegulamin zje\u017cdzalni\nRegulamin jacuzzi\n\nPostanowienia organizacyjne\n\nP\u0142ywalnia znajduje si\u0119 w obiekcie Basenu AGH, w Krakowie przy ul. Buszka 4. Basen AGH jest jednostk\u0105 organizacyjn\u0105 Akademii G\u00f3rniczo-Hutniczej im. Stanis\u0142awa Staszica w Krakowie.\n\nBasenem AGH, w tym p\u0142ywalni\u0105 zarz\u0105dza Dyrektor Basenu AGH, wykonuj\u0105cy zadania przy pomocy pracownik\u00f3w Basenu AGH upowa\u017cnionych do wydawania polece\u0144 u\u017cytkownikom obiektu.\n\nP\u0142ywalnia czynna jest codziennie od 6.00 do 23.00, z czego pobyt klienta w halach basenowych przewidziany jest do godz. 22:20,\n\na ostateczne rozliczenie w kasach p\u0142ywalni najp\u00f3\u017aniej do godziny 22.45.\n\nZasady funkcjonowania p\u0142ywalni oraz prawa i obowi\u0105zki korzystaj\u0105cych z niej reguluje niniejszy Regulamin.\n\nW sk\u0142ad p\u0142ywalni wchodzi cz\u0119\u015b\u0107 budynku znajduj\u0105ca si\u0119 za bramkami kontroli dost\u0119pu obok kas i obejmuje mi\u0119dzy innymi niecki basenowe \u2013 sportow\u0105, szkoleniow\u0105 i rekreacyjn\u0105, szatnie, natryski oraz przestrze\u0144 komunikacyjn\u0105. Na p\u0142ywalni znajduj\u0105 si\u0119 dodatkowe atrakcje w postaci jacuzzi, zje\u017cd\u017calni oraz sauny. Instrukcje u\u017cytkowania tych atrakcji znajduj\u0105 si\u0119 bezpo\u015brednio przy nich oraz na stronie internetowej Basenu AGH.\n\nNa terenie obiektu znajduje si\u0119 system monitoringu wizyjnego wraz z zapisem nagra\u0144 z kamer, kt\u00f3ry mo\u017ce by\u0107 podstaw\u0105 poci\u0105gni\u0119cia do odpowiedzialno\u015bci u\u017cytkownik\u00f3w, kt\u00f3rzy nie stosuj\u0105 si\u0119 do regulaminu oraz instrukcji. Zarz\u0105dzaj\u0105cy o\u015bwiadcza, i\u017c monitoring prowadzony jest w spos\u00f3b nie nara\u017caj\u0105cy d\u00f3br osobistych oraz godno\u015bci u\u017cytkownik\u00f3w p\u0142ywalni, a zapis nagra\u0144 jest w\u0142a\u015bciwie zabezpieczony\n\ni archiwizowany.\n\nNagrywanie film\u00f3w oraz robienie zdj\u0119\u0107 dozwolone jest wy\u0142\u0105cznie po wcze\u015bniejszym uzyskaniu pisemnej zgody Dyrektora Basenu AGH.\n\nOsoby znajduj\u0105ce si\u0119 na terenie p\u0142ywalni s\u0105 zobowi\u0105zane podporz\u0105dkowa\u0107 si\u0119 poleceniom pracownik\u00f3w Basenu AGH, a w szczeg\u00f3lno\u015bci ratownik\u00f3w pe\u0142ni\u0105cych dy\u017cur.\n\nBasen AGH mo\u017ce czasowo ograniczy\u0107 wej\u015bcie klient\u00f3w na p\u0142ywalni\u0119 z powodu osi\u0105gni\u0119cia maksymalnej ilo\u015bci os\u00f3b korzystaj\u0105cych.\n\nNa terenie Basenu AGH zabrania si\u0119 jakiejkolwiek dzia\u0142alno\u015bci zarobkowej, a w szczeg\u00f3lno\u015bci dzia\u0142alno\u015bci handlowej, marketingowej\n\ni us\u0142ugowej, w tym rozprowadzania ulotek i sprzeda\u017cy towar\u00f3w. Wyj\u0105tek od tej zasady stanowi dzia\u0142alno\u015b\u0107 gospodarcza w wynaj\u0119tych pomieszczeniach lub dzia\u0142alno\u015b\u0107 dora\u017ana prowadzona na podstawie pisemnej zgody Dyrektora Basenu AGH\n\nStosowanie Regulaminu P\u0142ywalni\n\nPrzed wykupieniem us\u0142ugi i wej\u015bciem na p\u0142ywalni\u0119 u\u017cytkownik winien zapozna\u0107 si\u0119 z niniejszym regulaminem.\n\nWykupuj\u0105c us\u0142ug\u0119 klient potwierdza zapoznanie si\u0119 z wszystkimi zapisami regulaminu p\u0142ywalni i zobowi\u0105zuje si\u0119 do ich stosowania.\n\nOsoby przebywaj\u0105ce na terenie p\u0142ywalni i naruszaj\u0105ce porz\u0105dek, dobre obyczaje, stwarzaj\u0105ce zagro\u017cenie dla innych os\u00f3b przebywaj\u0105cych w obiekcie, a tak\u017ce osoby niestosuj\u0105ce si\u0119 do przepis\u00f3w niniejszego regulaminu i do polece\u0144 pracownik\u00f3w Basenu AGH, mog\u0105 zosta\u0107 usuni\u0119te z obiektu.\n\nRa\u017c\u0105ce naruszenie regulaminu mo\u017ce spowodowa\u0107 wykluczenie z mo\u017cliwo\u015bci wst\u0119pu na p\u0142ywalni\u0119.\n\nZasady korzystania z p\u0142ywalni\n\nOsoby korzystaj\u0105ce z p\u0142ywalni zobowi\u0105zane s\u0105 do:\n\na)\u00a0\u00a0\u00a0 stosowania si\u0119 do znak\u00f3w nakazu, zakazu, ostrzegawczych, informacyjnych oraz sygnalizacji \u015bwietlnej,\n\nb)\u00a0\u00a0\u00a0 stosowania si\u0119 do polece\u0144 oraz sygna\u0142\u00f3w d\u017awi\u0119kowych ratownik\u00f3w pe\u0142ni\u0105cych dy\u017cur i innych pracownik\u00f3w Basenu AGH,\n\nc)\u00a0\u00a0\u00a0 dostosowania swoich plan\u00f3w aktywno\u015bci do w\u0142asnych umiej\u0119tno\u015bci i sprawno\u015bci oraz stanu zdrowia,\n\nd)\u00a0\u00a0\u00a0 zachowania szczeg\u00f3lnej ostro\u017cno\u015bci na schodach, przej\u015bciach i podestach, zw\u0142aszcza mokrych,\n\ne)\u00a0\u00a0\u00a0 u\u017cytkowania sprz\u0119tu basenowego zgodnie z jego przeznaczeniem, a po skorzystaniu ze sprz\u0119tu odniesienie go w wyznaczone\u00a0\u00a0\u00a0\u00a0\u00a0\u00a0 miejsce,\n\nf)\u00a0\u00a0\u00a0 bezzw\u0142ocznego informowania s\u0142u\u017cb ratowniczych o zaistnia\u0142ym wypadku, urazach oraz innych zdarzeniach mog\u0105cych mie\u0107 wp\u0142yw na bezpiecze\u0144stwo w\u0142asne i innych os\u00f3b.\n\nDzieci do lat 13 mog\u0105 przebywa\u0107 na p\u0142ywalni jedynie pod sta\u0142\u0105 opiek\u0105 os\u00f3b pe\u0142noletnich, kt\u00f3re ponosz\u0105 pe\u0142n\u0105 odpowiedzialno\u015b\u0107 za powierzone ich opiece dzieci i odpowiadaj\u0105 za wszelkie szkody przez nie wyrz\u0105dzone. Ka\u017cde dziecko do 3 roku \u017cycia musi by\u0107 pod opiek\u0105 co najmniej jednego opiekuna. Pod opiek\u0105 jednego opiekuna mo\u017ce by\u0107 maksymalnie troje dzieci w wieku 4-13 lat.\n\nGrupy zorganizowane przed wej\u015bciem na p\u0142ywalni\u0119 s\u0105 zobowi\u0105zane zg\u0142osi\u0107 si\u0119 do kas p\u0142ywalni celem uzgodnienia warunk\u00f3w korzystania z hal basenowych. Grupy zorganizowane obowi\u0105zuj\u0105 dodatkowo zapisy Regulaminu dla grup zorganizowanych.\n\nOsoby nieumiej\u0105ce p\u0142ywa\u0107 mog\u0105 korzysta\u0107 z basenu szkoleniowego wy\u0142\u0105cznie w ramach zaj\u0119\u0107\n\nz instruktorem, a indywidualnie mog\u0105 korzysta\u0107 wy\u0142\u0105cznie z basenu rekreacyjnego.\n\nBasen AGH zastrzega sobie prawo do rezerwacji cz\u0119\u015bci lub ca\u0142o\u015bci stref w celu przeprowadzenia zaj\u0119\u0107 zorganizowanych.\n\nIndywidualne oraz grupowe lekcje p\u0142ywania mog\u0105 by\u0107 prowadzone wy\u0142\u0105cznie przez instruktor\u00f3w zatrudnionych przez Basen AGH.\n\nInstruktorzy Basenu AGH ubrani s\u0105 w firmowe koszulki z logo Basenu AGH i z napisem \u201dINSTRUKTOR\u201d.\n\nZabrania si\u0119 prowadzenia nauki i doskonalenia p\u0142ywania osobom niezatrudnionym przez Basen AGH, oraz uczestniczenia w takich zaj\u0119ciach klientom p\u0142ywalni.\n\nOsoby niepe\u0142nosprawne, poruszaj\u0105ce si\u0119 wy\u0142\u0105cznie na w\u00f3zku inwalidzkim zobowi\u0105zane s\u0105 do zmiany w\u00f3zka na w\u00f3zek basenowy lub dok\u0142adnego umycia swojego w\u00f3zka przed wjazdem na teren hali basenowej.\n\nU\u017cytkownikom Basenu AGH zaleca si\u0119 nie wnoszenie na teren obiektu warto\u015bciowych przedmiot\u00f3w ze wzgl\u0119du na ryzyko kradzie\u017cy lub zgubienia.\n\nPrzed wyj\u015bciem z szatni na teren hali basenowej nale\u017cy sprawdzi\u0107, czy szafka zosta\u0142a zamkni\u0119ta.\n\nZmiana ubrania na str\u00f3j basenowy odbywa si\u0119 w przebieralniach. Przebieralnie rodzinne s\u0105 przeznaczone dla rodzin z dzie\u0107mi i dla os\u00f3b niepe\u0142nosprawnych.\n\nPrzed wej\u015bciem na hal\u0119 basenow\u0105 wszyscy zobowi\u0105zani s\u0105 do dok\u0142adnego umycia ca\u0142ego cia\u0142a pod prysznicem z u\u017cyciem \u015brodk\u00f3w myj\u0105cych (tak\u017ce po skorzystaniu\n\nz WC) i do dezynfekcji st\u00f3p w tzw. \u201enogomyji\u201d.\n\nW ca\u0142ej strefie p\u0142ywalni obowi\u0105zuje wym\u00f3g zmiany obuwia. Zalecane jest obuwie pla\u017cowe, kt\u00f3re nale\u017cy pozostawi\u0107 w wyznaczonym miejscu w pobli\u017cu wej\u015bcia na hal\u0119 basenow\u0105.\n\nNa terenie p\u0142ywalni obowi\u0105zuje czysty, estetyczny str\u00f3j k\u0105pielowy, spe\u0142niaj\u0105cy wymogi higieniczne:\n\na)\u00a0\u00a0\u00a0 dla kobiet \u2013 str\u00f3j k\u0105pielowy jedno lub dwucz\u0119\u015bciowy przylegaj\u0105cy do cia\u0142a,\n\nb)\u00a0\u00a0\u00a0 dla m\u0119\u017cczyzn \u2013 k\u0105piel\u00f3wki lub spodenki bez kieszeni \u2013 przylegaj\u0105ce do cia\u0142a.\n\nPodczas pobytu w wodzie jak i na hali basenowej obowi\u0105zuje ubrany czepek k\u0105pielowy\n\nDzieci do lat 3 musz\u0105 posiada\u0107 na sobie jednorazowe pielucho majtki do k\u0105pieli. Zaleca si\u0119 dodatkowo stosowanie majtek neoprenowych, kt\u00f3re zabezpieczaj\u0105 przed przedostawaniem si\u0119 wszelkich nieczysto\u015bci do wody.\n\nNa teren p\u0142ywalni zakazany jest wst\u0119p osobom nietrze\u017awym lub pod wp\u0142ywem \u015brodk\u00f3w odurzaj\u0105cych oraz osobom z przeciwwskazaniami lekarskimi do uprawiania aktywno\u015bci w wodzie, chorym na choroby, kt\u00f3re mog\u0105 by\u0107 niebezpieczne dla innych u\u017cytkownik\u00f3w oraz osobom\n\nz opatrunkami (plastry, banda\u017ce, itp.).\n\nRatownicy Basenu AGH nosz\u0105 str\u00f3j z napisem \u201eRATOWNIK\u201d.\u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0 \u00a0 \u00a0 \u00a0 \u00a0 \u00a0 \u00a0 \u00a0\u00a0\u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 a)\u00a0\u00a0 Klient indywidualny mo\u017ce skorzysta\u0107 z p\u0142ywalni raz dziennie.\n\nNa torach basenu sportowego i szkoleniowego obowi\u0105zuje ruch prawostronny.\n\nNa jednym torze nie mo\u017ce przebywa\u0107 wi\u0119cej ni\u017c 7 os\u00f3b.\n\nKlienci indywidualni mog\u0105 wnie\u015b\u0107 na hal\u0119 basenow\u0105 prywatny sprz\u0119t do p\u0142ywania przeznaczony do osobistego u\u017cytkowania, po uprzednim zaakceptowaniu jego stanu czysto\u015bci przez ratownika.\n\nIndywidualny sprz\u0119t do p\u0142ywania dla jednej osoby: 1 para p\u0142etw kr\u00f3tkich, okularki, 1 deska, 1 \u201e\u00f3semka\u201d, 1 para \u0142apek p\u0142ywackich, 1 para r\u0119kawk\u00f3w do p\u0142ywania\n\nBezwzgl\u0119dnie zabrania si\u0119 wnoszenia kr\u0105\u017ck\u00f3w, k\u00f3\u0142ek do nurkowania, itp.\n\nKorzystanie z w\u0142asnych r\u0119kawk\u00f3w do p\u0142ywania dozwolone jest wy\u0142\u0105cznie w basenie rekreacyjnym.\n\nZabrania si\u0119 wnoszenia w\u0142asnych dmuchanych pi\u0142ek, k\u00f3\u0142ek, materacy, pistolet\u00f3w na wod\u0119, itp.\n\nNa terenie hal basenowych obowi\u0105zuje ca\u0142kowity zakaz wnoszenia i korzystania z telefon\u00f3w kom\u00f3rkowych, aparat\u00f3w fotograficznych, kamer (r\u00f3wnie\u017c podwodnych) oraz wszelkiego rodzaju urz\u0105dze\u0144 elektronicznych.\n\nWszelkie skaleczenia, urazy oraz dostrze\u017cone niebezpiecze\u0144stwa i nieprawid\u0142owo\u015bci nale\u017cy zg\u0142asza\u0107 niezw\u0142ocznie ratownikowi.\n\nNoszenie okular\u00f3w i szkie\u0142 kontaktowych odbywa si\u0119 na w\u0142asne ryzyko u\u017cytkownika.\n\nW przypadku przebywania na hali basenowej w okularach korekcyjnych, okulary te musz\u0105 by\u0107 umocowane w spos\u00f3b uniemo\u017cliwiaj\u0105cy ich spadni\u0119cie.\n\nKorzystanie z suszarek i innego sprz\u0119tu elektrycznego mo\u017ce odbywa\u0107 si\u0119 jedynie w strefie suchej obiektu.\n\nRzeczy znalezione na terenie obiektu nale\u017cy przekaza\u0107 do szatni g\u0142\u00f3wnej w holu. Personel szatni wydaje rzeczy znalezione po ich identyfikacji przez w\u0142a\u015bciciela. Rzeczy znalezione s\u0105 przechowywane przez 4 tygodnie.\n\nBezpiecze\u0144stwo\n\nNa halach basenowych obowi\u0105zuje nast\u0119puj\u0105ca sygnalizacja d\u017awi\u0119kowa:\n\na)\u00a0\u00a0\u00a0 seria kr\u00f3tkich sygna\u0142\u00f3w d\u017awi\u0119kowych \u2013 ALARM \u2013 wezwanie do natychmiastowego opuszczenia niecki basenowej przez wszystkich u\u017cytkownik\u00f3w i podporz\u0105dkowania si\u0119 dalszym poleceniom ratownik\u00f3w lub innych pracownik\u00f3w Basenu AGH\n\nb)\u00a0\u00a0\u00a0 d\u0142ugi sygna\u0142 d\u017awi\u0119kowy \u2013 zako\u0144czenie zaj\u0119\u0107 \u2013 natychmiastowe wyj\u015bcie z wody\n\nc)\u00a0\u00a0\u00a0 kr\u00f3tki sygna\u0142 d\u017awi\u0119kowy \u2013 nakaz zwr\u00f3cenia uwagi na komunikaty ratownika i personelu p\u0142ywalni.\n\nNa p\u0142ywalni wyznaczone s\u0105 nast\u0119puj\u0105ce strefy, do kt\u00f3rych, po uwzgl\u0119dnieniu swoich umiej\u0119tno\u015bci nale\u017cy dostosowa\u0107 w\u0142asne plany aktywno\u015bci:\n\na)\u00a0\u00a0\u00a0 strefa dla nieumiej\u0105cych p\u0142ywa\u0107 \u2013 basen rekreacyjny \u2013 o g\u0142\u0119boko\u015bci 0,6m \u2013 1,0m\n\nb)\u00a0\u00a0\u00a0 strefa dla umiej\u0105cych p\u0142ywa\u0107 \u2013 basen szkoleniowy(sze\u015bciotorowy) \u2013 o g\u0142\u0119boko\u015bci 0,8m \u2013 1,8m\n\nc)\u00a0\u00a0\u00a0 strefa dla umiej\u0105cych p\u0142ywa\u0107 \u2013 basen sportowy(sze\u015bciotorowy) \u2013 o g\u0142\u0119boko\u015b\u0107 1,2m \u2013 1,8m.\n\nG\u0142\u0119boko\u015bci wody w poszczeg\u00f3lnych strefach podane s\u0105 w postaci piktogram\u00f3w na \u015bcianach niecek basenowych lub w ich pobli\u017cu.\n\nBasen AGH ze wzgl\u0119d\u00f3w bezpiecze\u0144stwa zastrzega sobie mo\u017cliwo\u015b\u0107 czasowego wy\u0142\u0105czenia\n\nz eksploatacji poszczeg\u00f3lnych stref i atrakcji.\n\nStrefy obiektu i atrakcje wodne wy\u0142\u0105czone czasowo z eksploatacji oznakowane s\u0105 poprzez ta\u015bmy, pacho\u0142ki i \u0142a\u0144cuchy w kolorze bia\u0142o-czerwonym i korzystanie z nich jest w tym czasie zabronione.\n\nZabrania si\u0119 u\u017cywania pod prysznicem kosmetyk\u00f3w w szklanych opakowaniach.\n\nNa halach basenowych wok\u00f3\u0142 obrze\u017ca niecek wyznaczone s\u0105 (czerwon\u0105 lini\u0105) strefy bezpiecze\u0144stwa, w kt\u00f3rych obowi\u0105zuje ca\u0142kowity zakaz przebywania klient\u00f3w.\n\nZe wzgl\u0119du na zapewnienie bezpiecze\u0144stwa i higieny u\u017cytkownikom p\u0142ywalni zabrania si\u0119:\n\na)\u00a0\u00a0\u00a0 wchodzenia do wody wbrew zakazom ratownik\u00f3w, przy braku s\u0142u\u017cby ratowniczej oraz w czasie prowadzenia akcji ratowniczej,\n\nb)\u00a0\u00a0\u00a0 przebywania w \u201estrefie bezpiecze\u0144stwa\u201d oznaczonej czerwon\u0105 lini\u0105 wok\u00f3\u0142 niecek basenu sportowego oraz szkoleniowego,\n\nc)\u00a0\u00a0\u00a0 siedzenia na brzegach niecek oraz na s\u0142upkach startowych lub drabinkach wej\u015bciowych,\n\nd)\u00a0\u00a0\u00a0 biegania, popychania i wrzucania do wody,\n\ne)\u00a0\u00a0\u00a0 skok\u00f3w do wody,\n\nf)\u00a0\u00a0\u00a0 wnoszenia napoj\u00f3w alkoholowych oraz \u015brodk\u00f3w odurzaj\u0105cych,\n\ng)\u00a0\u00a0\u00a0 wnoszenia i spo\u017cywania \u017cywno\u015bci, napoj\u00f3w oraz \u017cucia gumy,\n\nh)\u00a0\u00a0\u00a0 wszczynania fa\u0142szywych alarm\u00f3w,\n\ni)\u00a0\u00a0\u00a0\u00a0 pozostawiania dzieci bez opieki,\n\nj)\u00a0\u00a0\u00a0\u00a0 za\u015bmiecania i zanieczyszczania szatni, natrysk\u00f3w, hal i niecek basenowych,\n\nk)\u00a0\u00a0\u00a0 wchodzenia i wychodzenia z niecek basenowych poza miejscami do tego przeznaczonymi (drabinki),\n\nl)\u00a0\u00a0\u00a0\u00a0 za\u0142atwiania potrzeb fizjologicznych poza WC,\n\nm)\u00a0 powodowania sytuacji zagra\u017caj\u0105cych bezpiecze\u0144stwu os\u00f3b korzystaj\u0105cych z p\u0142ywalni, a w szczeg\u00f3lno\u015bci nurkowania w dal, oraz wykonywania \u0107wicze\u0144 bezdechowych.\n\nOp\u0142aty\n\nOp\u0142ata za wst\u0119p pobierana jest wed\u0142ug cennika.\n\nOp\u0142aty za indywidualne oraz grupowe lekcje dokonuje si\u0119 got\u00f3wk\u0105 b\u0105d\u017a kart\u0105 w kasach p\u0142ywalni lub przelewem na rachunek bankowy Basenu AGH.\n\nWej\u015bcie w stref\u0119 naliczania czasowego oraz przydzia\u0142 szafek odbywa si\u0119 przy u\u017cyciu urz\u0105dzenia elektronicznego (pasek z wodoodpornym czujnikiem elektronicznym \u2013 transponder), kt\u00f3ry nabywa si\u0119 w kasie.\n\nWyj\u015bcie z p\u0142ywalni jest mo\u017cliwe jedynie po uprzednim rozliczeniu si\u0119 w kasie.\n\nCzas pobytu na hali basenowej mierzony jest od momentu przej\u015bcia przez bramk\u0119 do chwili zwrotu transpondera (tzw. zegarka) w kasie przy rozliczeniu.\n\nPe\u0142na nale\u017cno\u015b\u0107 za \u015bwiadczon\u0105 us\u0142ug\u0119 na terenie p\u0142ywalni musi by\u0107 uregulowana w kasie w momencie opuszczenia strefy naliczania czasowego. Na pro\u015bb\u0119 u\u017cytkownika wystawiana jest faktura VAT.\n\nOdp\u0142atno\u015b\u0107 za us\u0142ug\u0119 sauny mokrej jest wliczana w czas pobytu w hali basenowej.\n\nW przypadku zgubienia lub uszkodzenia paska z elektronicznym czujnikiem u\u017cytkownik obowi\u0105zany jest uregulowa\u0107 nale\u017cno\u015b\u0107 w wysoko\u015bci 50 z\u0142.\n\nOdpowiedzialno\u015b\u0107\n\nZa rzeczy, pieni\u0105dze i przedmioty pozostawione bez nadzoru, w szafkach otwartych, nieprawid\u0142owo zamkni\u0119tych oraz poza szafkami Basen AGH nie odpowiada.\n\nZa zniszczenia element\u00f3w wyposa\u017cenia obiektu, a tak\u017ce za zniszczenie, uszkodzenie lub zagubienie przedmiot\u00f3w przekazanych do u\u017cywania obowi\u0105zuje odp\u0142atno\u015b\u0107 w pe\u0142nej wysoko\u015bci warto\u015bci szkody.\n\nZa szkody spowodowane przez nieletnich odpowiadaj\u0105 rodzice lub ich opiekunowie.\n\nW przypadku zanieczyszczenia wody w nieckach ka\u0142em lub wymiocinami sprawca lub jego opiekun zobowi\u0105zany jest do uiszczenia jednorazowej zap\u0142aty w wysoko\u015bci 500 z\u0142.\n\nBasen AGH nie ponosi odpowiedzialno\u015bci za rzeczy zagubione na terenie obiektu lub utracone na skutek kradzie\u017cy.\n\nBasen AGH nie odpowiada za wypadki spowodowane nieprzestrzeganiem niniejszego regulaminu, instrukcji korzystania z atrakcji wodnych i wskaza\u0144 obs\u0142ugi.\n\nNieznajomo\u015b\u0107 regulaminu oraz instrukcji stanowiskowych nie zwalnia z odpowiedzialno\u015bci za nieprawid\u0142owe u\u017cytkowanie p\u0142ywalni i jej urz\u0105dze\u0144, a Basen AGH nie ponosi odpowiedzialno\u015bci za negatywne tego skutki.\n\nREGULAMIN ZJE\u017bD\u017bALNI WODNEJ BASENU AGH\n\n1. Zje\u017cd\u017calnia jest czynna dla u\u017cytkownik\u00f3w wszystkich p\u0142ywalni w dniach funkcjonowania\n\nw godz. 6.00 \u2013 22.00.\n\n2. Prawo do korzystania ze zje\u017cd\u017calni maj\u0105 osoby, kt\u00f3re dokona\u0142y op\u0142aty wst\u0119pu na Basen oraz spe\u0142niaj\u0105 warunki okre\u015blone regulaminem Basenu AGH i regulaminem zje\u017cd\u017calni.\n\n3. Osoby korzystaj\u0105ce ze zje\u017cd\u017calni zobowi\u0105zane s\u0105 bezwzgl\u0119dnie stosowa\u0107 si\u0119 do polece\u0144 ratownik\u00f3w oraz innych os\u00f3b funkcyjnych Basenu AGH.\n\n4. Dzieci do lat 7 mog\u0105 korzysta\u0107 ze zje\u017cd\u017calni wy\u0142\u0105cznie pod opiek\u0105 rodzic\u00f3w lub doros\u0142ych opiekun\u00f3w.\n\n5. Podczas wchodzenia na platform\u0119 zje\u017cd\u017calni nale\u017cy zachowa\u0107 szczeg\u00f3ln\u0105 ostro\u017cno\u015b\u0107 \u2013 zabrania si\u0119 biegania po schodach, przepychania, itp.\n\n6. Zauwa\u017cone w trakcie zjazdu usterki urz\u0105dze\u0144 nale\u017cy zg\u0142osi\u0107 niezw\u0142ocznie dy\u017curuj\u0105cemu ratownikowi.\n\n7. \u015alizgi winny by\u0107 wykonywane z zachowaniem nast\u0119puj\u0105cych warunk\u00f3w bezpiecze\u0144stwa:\n\n8. Osoba zje\u017cd\u017caj\u0105ca mo\u017ce rozpocz\u0105\u0107 \u015blizg dopiero w chwili zapalenia si\u0119 zielonego \u015bwiat\u0142a, po sprawdzeniu czy w rynnie p\u0142ynie woda;\n\n9. Zjazd odbywa si\u0119 w pozycji le\u017c\u0105cej lub p\u00f3\u0142le\u017c\u0105cej z nogami skierowanymi w d\u00f3\u0142;\n\n10. Po zako\u0144czeniu \u015blizgu, nale\u017cy natychmiast usun\u0105\u0107 si\u0119 sprzed wylotu rury, robi\u0105c miejsce do wodowania nast\u0119pnemu u\u017cytkownikowi oraz bezzw\u0142ocznie opu\u015bci\u0107 hamowni\u0119 zje\u017cd\u017calni;\n\n11. Zjazd opiekun\u00f3w z dzie\u0107mi do lat 7 odbywa si\u0119 w spos\u00f3b okre\u015blony na rysunkach zamieszczonych na planszach bezpiecze\u0144stwa przy zje\u017cd\u017calni .\n\n12. Bezwzgl\u0119dnie zabrania si\u0119:\n\na) Rozpoczynania \u015blizgu gdy pali si\u0119 czerwone \u015bwiat\u0142o;\n\nb) Wskakiwania do rynny z rozbiegu,\n\nc) Wykonywania \u015blizgu w pozycjach niedozwolonych, a w szczeg\u00f3lno\u015bci g\u0142ow\u0105 w d\u00f3\u0142,\n\nd) Chwytania r\u0119kami rynny w czasie zjazdu, wnoszenia do rynny jakichkolwiek przedmiot\u00f3w lub uprawiania niebezpiecznych zabaw, np. wy\u015bcig\u00f3w, zjazd\u00f3w\u00a0 grupami;\n\ne) Zatrzymywania si\u0119 i stawania w zje\u017cd\u017calni;\n\nf) Posiadania na ubiorze element\u00f3w metalowych;\n\ng) Wykonywania innych czynno\u015bci, zagra\u017caj\u0105cych bezpiecze\u0144stwu.\n\n13. Korzystaj\u0105cym ze zje\u017cd\u017calni nie wolno powodowa\u0107 sytuacji stwarzaj\u0105cych niebezpiecze\u0144stwo dla siebie i innych os\u00f3b.\n\n14. Niewskazane jest korzystanie ze zje\u017cd\u017calni osobom ze schorzeniami serca i uk\u0142adu kr\u0105\u017cenia oraz szczeg\u00f3lnie wra\u017cliwym na nag\u0142e przeci\u0105\u017cenia.\n\n15. Osobom, kt\u00f3re nie przestrzegaj\u0105 postanowie\u0144 regulaminu, grozi zakaz dalszych zjazd\u00f3w, a w przypadkach ra\u017c\u0105cego naruszenia regulaminu \u2013 wydalenie z hali basenowej.\n\n16. Osoby korzystaj\u0105ce ze zje\u017cd\u017calni czyni\u0105 to na w\u0142asn\u0105 odpowiedzialno\u015b\u0107 i ryzyko. Nieznajomo\u015b\u0107 niniejszego regulaminu oraz instrukcji u\u017cytkowania zje\u017cd\u017calni nie zwalnia z odpowiedzialno\u015bci za jej nieprawid\u0142owe u\u017cytkowanie, a Basen AGH nie ponosi odpowiedzialno\u015bci za negatywne tego skutki.\n\nREGULAMIN KORZYSTANIA Z JACUZZI BASENU AGH\n\n1. Wej\u015bcie do wanny jacuzzi mo\u017ce si\u0119 odbywa\u0107 wy\u0142\u0105cznie od strony uchwyt\u00f3w.\n\n2. W wannie jacuzzi mo\u017ce przebywa\u0107 jednocze\u015bnie nie wi\u0119cej ni\u017c 3 osoby (dot. os\u00f3b niezamieszkuj\u0105cych pod jednym dachem).\n\n3. Zaleca si\u0119 pobyt w wannie nie d\u0142u\u017cszy ni\u017c 20 min.\n\n4. Dzieci do lat 7 mog\u0105 przebywa\u0107 w wannie wy\u0142\u0105cznie pod opiek\u0105 os\u00f3b doros\u0142ych.\n\n5. K\u0105piel w wannie odbywa si\u0119 jedynie w pozycji siedz\u0105cej.\n\n6. Korzystaj\u0105cym z jacuzzi nie wolno powodowa\u0107 sytuacji stwarzaj\u0105cych niebezpiecze\u0144stwo dla siebie i innych os\u00f3b.\n\n7. Wszelkie nieprawid\u0142owo\u015bci nale\u017cy bezzw\u0142ocznie zg\u0142osi\u0107 dy\u017curuj\u0105cemu ratownikowi.\n\n8. Czepki k\u0105pielowe s\u0105 obowi\u0105zkowe w wannie jacuzzi.\n\nWP Post Tabs\n\nDyrektor Basenu AGH\n\nDodaj komentarz \nAnuluj pisanie odpowiedzi\nMusisz si\u0119 \nzalogowa\u0107\n, aby m\u00f3c doda\u0107 komentarz.", "metadata": {"url": "https://www.basen.agh.edu.pl/?page_id=82", "title": "Regulamin p\u0142ywalni | Oficjalna strona Basenu AGH", "depth": 3, "duplicate": false, "content_hash": "205c73489427062bc334191d93110d3f", "word_count": 2260, "headings": [{"level": 3, "text": "Dodaj komentarzAnuluj pisanie odpowiedzi"}]}}