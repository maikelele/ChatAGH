{"content": "# Studenckie projekty na fali nowoczesnych technologii | Wydzia\u0142 Informatyki, Elektroniki i Telekomunikacji AGH\n\nURL: https://iet.agh.edu.pl/studenckie-projekty-na-fali-nowoczesnych-technologii/\nCrawled: 2025-03-19 21:31:15\n\nStudenckie projekty na fali nowoczesnych technologii\n\nInformacje dla student\u00f3w\n\nWydarzenia\n\nOsi\u0105gni\u0119cia\n\nKonkursy\n\nStypendia i wyjazdy\n\nOferty pracy \u2013 badania\n\nProjekty Ko\u0142a Naukowego Elektronik\u00f3w oraz Ko\u0142a Naukowego Cipher \nuzyska\u0142y\u00a0\ndofinansowanie w ramach pi\u0105tej edycji konkursu\n \u201eIntegracja procesu kszta\u0142cenia z badaniami naukowymi \u2013 Wsparcie K\u00f3\u0142 Naukowych\u201d z programu Inicjatywa Doskona\u0142o\u015bci \u2013 Uczelnia Badawcza.\nZaawansowana technologia w praktyce\nStudenci zrzeszeni w \nKole Naukowym Elektronik\u00f3w\n pracowa\u0107 b\u0119d\u0105 nad prototypem autonomicznego pojazdu wy\u015bcigowego z systemem nawigacji opartym na obrazie z kamery. \nAutonomiczne pojazdy, znajduj\u0105 coraz szersze zastosowanie w bran\u017cy motoryzacyjnej, logistyce oraz systemach inteligentnego transportu. \nIch pojazd b\u0119dzie zdolny do pokonywania toru na podstawie obrazu z kamery. Obraz b\u0119dzie przetwarzany cyfrowo i analizowany przez zaawansowane algorytmy, co umo\u017cliwi maksymalizacj\u0119 precyzji oraz szybko\u015bci jazdy. Jako, \u017ce maj\u0105 w planach udzia\u0142 w mi\u0119dzynarodowych zawodach NXP Cup, opracuj\u0105 w\u0142asny sterownik silnika BLDC (Electric Speed Controller \u2013 ESC), uwzgl\u0119dniaj\u0105cy specyficzne wymagania regulaminu konkursu. Proces projektowania elektroniki obejmie ponadto stworzenie schematu, przeprowadzenie symulacji, zaprojektowanie p\u0142ytki PCB oraz monta\u017c komponent\u00f3w. \nProjekt b\u0119dzie mia\u0142\n charakter interdyscyplinarny\n, dlatego opr\u00f3cz elektroniki i programowania embedded, b\u0119d\u0105 rozwija\u0107 r\u00f3wnie\u017c warstw\u0119 fizyczn\u0105. Zastosowane zostan\u0105 nowoczesne technologie i materia\u0142y, aby stworzy\u0107 konstrukcj\u0119, kt\u00f3ra b\u0119dzie jednocze\u015bnie maksymalnie lekka i wyj\u0105tkowo wytrzyma\u0142a.\nEfekty pracy b\u0119dzie mo\u017cna podziwia\u0107 na cyklicznych wydarzeniach uczelnianych jak Noc Naukowc\u00f3w czy Targi Organizacji Studenckich, jak r\u00f3wnie\u017c podczas hackaton\u00f3w tematycznych.\u00a0\nInnowacyjne zabezpieczenia IoT \u2013 odpowied\u017a na zagro\u017cenia przysz\u0142o\u015bci\nNiedawno powo\u0142ane ko\u0142o \nCipher\n ubiega\u0142o si\u0119 o \u015brodki na opracowanie prototypu nowoczesnego systemu zabezpiecze\u0144, przeznaczonego do ochrony komunikacji pomi\u0119dzy urz\u0105dzeniami Internetu Rzeczy (IoT). Projekt pn. \u201eZastosowania kryptografii postkwantowej i uczenia maszynowego w bezpiecze\u0144stwie sieci IoT\u201d zak\u0142ada opracowanie rozwi\u0105zania, kt\u00f3re zapewni wysoki poziom bezpiecze\u0144stwa wymiany danych, a tak\u017ce umo\u017cliwi efektywne wykrywanie oraz zapobieganie potencjalnym zagro\u017ceniom. Szczeg\u00f3lny nacisk zostanie po\u0142o\u017cony na zastosowanie technologii odpornych na zagro\u017cenia wynikaj\u0105ce z rozwoju komputer\u00f3w kwantowych i ich wp\u0142ywu na obecne standardy kryptograficzne.\nGratulujemy obu zespo\u0142om i trzymamy kciuki za dalsze sukcesy!\nJe\u015bli interesuje ci\u0119 dzia\u0142alno\u015b\u0107 w ramach ruchu naukowego polecamy zapoznanie si\u0119 z \nko\u0142ami naukowymi\n dzia\u0142aj\u0105cymi pod opiek\u0105 naszego Wydzia\u0142u.\n\nKonkursy programistyczno \u2013 robotyczne to \u015bwietna okazja dla student\u00f3w na wypr\u00f3bowanie swojej wiedzy i umi\u0119j\u0119tno\u015bci. Na zdj\u0119ciu uczestnicy \u00a0\nBITEhack (BEST IT Extended Hackathon)\n 2024, odbywaj\u0105cy si\u0119 pod Patronatem Dziekana WIEiT.\n\nInformacje dla student\u00f3w\n\nWydarzenia\n\nOsi\u0105gni\u0119cia\n\nKonkursy\n\nStypendia i wyjazdy\n\nOferty pracy \u2013 badania", "metadata": {"url": "https://iet.agh.edu.pl/studenckie-projekty-na-fali-nowoczesnych-technologii/", "title": "Studenckie projekty na fali nowoczesnych technologii | Wydzia\u0142 Informatyki, Elektroniki i Telekomunikacji AGH", "depth": 3, "duplicate": false, "content_hash": "23092c28b691be8b8888f13484e50a1d", "word_count": 369, "headings": [{"level": 1, "text": "Studenckie projekty na fali nowoczesnych technologii"}]}}