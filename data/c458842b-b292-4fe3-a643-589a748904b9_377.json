{"content": "#  WGGIO\u015a dla szk\u00f3\u0142 -- WGGIOS AGH \n\nURL: https://www.wggios.agh.edu.pl/kandydaci/wggios-dla-szkol\nCrawled: 2025-03-19 21:11:37\n\nPrzejd\u017a do tre\u015bci\n\nPrzejd\u017a do stopki\n\n WGGIO\u015a dla szk\u00f3\u0142 \n\nGEOlekcje to inicjatywa naszego Wydzia\u0142u skierowana g\u0142\u00f3wnie do uczni\u00f3w szk\u00f3\u0142 \u015brednich. S\u0105 to cykle spotka\u0144 dotycz\u0105cych zagadnie\u0144 zwi\u0105zanych z prowadzonymi na Wydziale Geologii, Geofizyki i Ochrony \u015arodowiska AGH kierunkami studi\u00f3w i badaniami. Tre\u015bci s\u0105 zgodne z programem nauczania szk\u00f3\u0142 \u015brednich, tak aby by\u0142y atrakcyjne dla ucznia, a dodatkowo poszerza\u0142y jego wiedz\u0119 w zakresie danego tematu.\n\nLekcje odbywaj\u0105 si\u0119\u00a0od pa\u017adziernika do maja, raz w miesi\u0105cu, w \u015brody, w godzinach od 10:00 do 10:45, na \nprofilu Wydzia\u0142u na Fejsbuku\n.\n\nArchiwalne lekcje dost\u0119pne s\u0105 na naszym \nprofilu na Fejsbuku\n oraz \nna kanale Youtube\n. Aktualnie trwa sezon 5!\n\nOrganizujemy r\u00f3wnie\u017c dla uczni\u00f3w warsztaty i zaj\u0119cia stacjonarne. Terminy i program lekcji ustalamy indywidualnie z Nauczycielami.\n\nW ramach zaj\u0119\u0107 uczniowie mog\u0105 m.in.:\n\nodby\u0107 zaj\u0119cia w naszych \nlaboratoriach wydzia\u0142owych\n,\n\nodby\u0107 zaj\u0119cia w \nCentrum Zr\u00f3wnowa\u017conego Rozwoju i Poszanowania Energii w\u00a0Mi\u0119kini\n,\n\nzwiedzi\u0107 \nMuzeum Geologiczne WGGIO\u015a AGH\n.\n\nW naszym O\u015brodku Badawczo-Dydaktycznym w Mi\u0119kini dysponujemy r\u00f3wnie\u017c zapleczem noclegowym dla 30 os\u00f3b.\n\nW celu uzyskania wi\u0119cej informacji zapraszamy do \nkontaktu\n.\n\nZapraszamy uczni\u00f3w do udzia\u0142u w zaj\u0119ciach terenowych w rezerwacie przyrody nieo\u017cywionej Bonarka w Krakowie (50\u00b001'44.9\"N 19\u00b057'31.8\"E).\n\nCzas trwania: 2\u20133 godziny zegarowe\n\nW programie wycieczki m.in.:\n\ncharakterystyka ska\u0142 w\u0119glanowych i krzemionkowych wyst\u0119puj\u0105cych w rezerwacie,\n\ngeneza tych ska\u0142,\n\nwarunki paleo\u015brodowiskowe morza mezozoicznego,\n\nelementy paleontologii,\n\nelementy tektoniki,\n\nhistoria eksploatacji w kamienio\u0142omie w Bonarce.\n\nWsp\u00f3lnie z\u00a0\nMa\u0142opolskie Centrum Doskonalenia Nauczycieli\n (O\u015brodek w Tarnowie) oraz \nEsri Polska\n organizujemy warsztaty dla nauczycieli przedmiot\u00f3w przyrodniczych.\u00a0Celem tych spotka\u0144 jest ch\u0119\u0107 podzielenia si\u0119 wiedz\u0105 i praktyk\u0105 w realizacji zaj\u0119\u0107 z szeroko rozumianych nauk o Ziemi oraz metodyki ich prowadzenia.\n\nW programie ostatnich edycji warsztat\u00f3w znalaz\u0142y si\u0119 m.in. szkolenia z uproszczonej analizy makroskopowej grunt\u00f3w i metody georadarowej, scenariusze zaj\u0119\u0107 terenowych z mobilnym laboratorium badania jako\u015bci w\u00f3d, czy przyk\u0142ady lekcji w \nMuzeum Geologiczne WGGiO\u015a AGH\n. W pracowni komputerowej nauczyciele poznawali mo\u017cliwo\u015bci platformy do wdra\u017cania System\u00f3w Informacji Geograficznej na lekcjach geografii.\n\nDrugi dzie\u0144 zaj\u0119\u0107 zawsze odbywa si\u0119 w naszym zamiejscowym o\u015brodku Badawczo-Dydaktycznym w Mi\u0119kini (\nCentrum Zr\u00f3wnowa\u017conego Rozwoju i Poszanowania Energii WGGiO\u015a AGH w Mi\u0119kini\n). Nauczyciele uczestnicz\u0105 w\u00f3wczas w szkoleniach metodycznych prowadzonych przez Pani\u0105 Anit\u0119 Stini\u0119, kierownika Dzia\u0142u Doskonalenia i\u00a0Doradztwa o\u015brodka MCDN w Tarnowie, zyskuj\u0105c mn\u00f3stwo merytorycznej i\u00a0inspiruj\u0105cej wiedzy, o czym \u015bwiadcz\u0105 tytu\u0142y szkole\u0144, np. \u201ePrzyrodnicza w\u0119dka \u2014 ku poszukuj\u0105cemu uczeniu si\u0119\u201d, czy \u201eDydaktyczne expresso \u2014 lekcje naszpikowane pomys\u0142ami\u201d.\n\nSpotkaniom tym towarzysz\u0105 zawsze liczne dyskusje dotycz\u0105ce wykorzystania nowoczesnych metod i\u00a0technik w\u00a0edukacji. Jest to doskona\u0142a okazja do wymiany do\u015bwiadcze\u0144 i\u00a0nawi\u0105zania nowych znajomo\u015bci.\u00a0\n\nOsoby zainteresowane udzia\u0142em w kolejnych edycjach zapraszamy do \nkontaktu\n. Najbli\u017csza edycja planowana jest we wrze\u015bniu 2024 roku.\n\nNasz Wydzia\u0142 wsp\u00f3\u0142pracuje z Ma\u0142opolskim Centrum Doskonalenia Nauczycieli, o\u015brodkiem w Tarnowie, od kilku lat.\u00a0W trakcie pandemii, w cyklu seminari\u00f3w dla nauczycieli dzielili\u015bmy si\u0119 do\u015bwiadczeniami ze zdalnego GEO-nauczania oraz wykorzystania do tego celu medi\u00f3w spo\u0142eczno\u015bciowych.\n\n25 stycznia 2023 roku Panowie dr \u0141ukasz Cie\u015blik, Dyrektor MCDN i Pan Dziekan prof. Jacek Matyszkiewicz podpisali list intencyjny, w kt\u00f3rym m.in. wyrazili ch\u0119\u0107 realizacji kolejnych wsp\u00f3lnych przedsi\u0119wzi\u0119\u0107 na rzecz doskonalenia kadry pedagogicznej.\n\n1 grudnia 2023 roku do grona Partner\u00f3w naszego Wydzia\u0142u do\u0142\u0105czy\u0142a firma \nEsri Polska\n.\n\nDziekan WGGiO\u015a AGH, prof. dr hab. in\u017c. Jacek Matyszkiewicz, oraz Dyrektor Dzia\u0142u Edukacji Esri Polska, \nPaulina Gajownik-Mucka\n, podpisali list intencyjny, kt\u00f3rego celem jest nawi\u0105zanie szerszej wsp\u00f3\u0142pracy.\n\nPorozumienie zak\u0142ada wsp\u00f3\u0142dzia\u0142anie w obszarze edukacji, bada\u0144 i innowacji. Esri Polska, jako Patron, b\u0119dzie wspiera\u0142 Wydzia\u0142 m.in. realizuj\u0105c wsp\u00f3lne projekty badawcze, wsp\u00f3\u0142organizuj\u0105c warsztaty dla nauczycieli, seminaria i inne dzia\u0142ania edukacyjne.\n\nStopka\n\nSpis pracownik\u00f3w\n\nBaza Danych o Autorach i Publikacjach\n\nDokumenty AGH\n\nLicencje i oprogramowanie\n\nPoczta AGH\n\nRozbudowa Centrum Mi\u0119kinia\n\nDeklaracja dost\u0119pno\u015bci\n\nUBPO\n\nRegulamin studi\u00f3w\n\nUSOS\n\nSylabus AGH\n\nPomoc materialna dla student\u00f3w\n\nProgram Erasmus+\n\nStudium J\u0119zyk\u00f3w Obcych\n\nWydzia\u0142 Geologii, Geofizyki i Ochrony \u015arodowiska\nAkademia G\u00f3rniczo-Hutnicza \nim. Stanis\u0142awa Staszica\n\nal. Mickiewicza 30\n30-059 Krak\u00f3w\n\nNIP AGH: 675 000 19 23 \n\nNr konta Wydzia\u0142u:\n58 1240 4722 1111 0000 4859 2918\nBank Pekao S.A. Krak\u00f3w\n\nDziekanat\ntel. +48.12.617.23.50\u201351\ne-mail: dziekanatwggios@agh.edu.pl\n\nBiuro Dziekana\ntel. +48.12.617.32.54\ne-mail: wggios@agh.edu.pl\n\n \u00a9 2023 Wydzia\u0142 Geologii, Geofizyki i Ochrony \u015arodowiska AGH\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://www.wggios.agh.edu.pl/kandydaci/wggios-dla-szkol", "title": " WGGIO\u015a dla szk\u00f3\u0142 -- WGGIOS AGH ", "depth": 2, "duplicate": false, "content_hash": "849fafd6dbbf41b3263607f579a52af7", "word_count": 669, "headings": [{"level": 1, "text": "WGGIO\u015a dla szk\u00f3\u0142"}, {"level": 2, "text": "Stopka"}]}}