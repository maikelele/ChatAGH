{"content": "# Kierunek Informatyka AGH | Wydzia\u0142 Elektrotechniki, Automatyki, Informatyki i In\u017cynierii Biomedycznej AGH\n\nURL: https://www.eaiib.agh.edu.pl/informatyka/\nCrawled: 2025-03-19 21:30:03\n\nKierunek kszta\u0142cenia: Informatyka\n\nWarunki rekrutacji\n\nKandydaci\n\nAutomatyka i Robotyka\n\nComputer science\n\nElektrotechnika\n\nInformatyka\n\nInformatyka Medyczna\n\nInformatyka i systemy inteligentne\n\nIn\u017cynieria Biomedyczna\n\nMetrologia i In\u017cynieria Pomiar\u00f3w (II stopie\u0144)\n\nMikroelektronika w technice i medycynie\n\nTechnologie Przemys\u0142u 4.0\n\nEgzaminy wst\u0119pne na II stopie\u0144 studi\u00f3w\n\nStudia podyplomowe i kursy dokszta\u0142caj\u0105ce\n\nstudia I stopnia (in\u017cynierskie)\n\nOpis kierunku kszta\u0142cenia:\nKierunek \nInformatyka\n oferuje absolwentom bardzo dobre przygotowanie z zakresu \nin\u017cynierii oprogramowania\n oraz bardzo szerokiego obszaru zastosowa\u0144 wsp\u00f3\u0142czesnej informatyki we wszystkich dziedzinach wsp\u00f3\u0142czesnego \u017cycia: od przetwarzania sygna\u0142\u00f3w w medycynie, poprzez cyfrowe systemy sterowania w przemy\u015ble, po tworzenie i obs\u0142ug\u0119 system\u00f3w informatycznych w zarz\u0105dzaniu i administracji r\u00f3\u017cnych szczebli a\u017c zastosowania domowe.\nAbsolwent kierunku kszta\u0142cenia ma wiedz\u0119\u00a0\nw zakresie:\nMatematyki, fizyki, podstaw algorytmiki, struktur danych oraz z\u0142o\u017cono\u015bci obliczeniowej, podstaw teoretycznych budowy wybranych narz\u0119dzi i system\u00f3w informatycznych, wybranych j\u0119zyk\u00f3w i technik programowania, in\u017cynierii oprogramowania (w tym projektowania i testowania system\u00f3w), technik i narz\u0119dzi implementacyjnych uwzgl\u0119dniaj\u0105cych wybrane \naspekty budowy oprogramowania\n (w szczeg\u00f3lno\u015bci \nsystem\u00f3w baz danych\n, aplikacji dzia\u0142aj\u0105cych w \u015brodowiskach sieciowych i budowy interfejsu u\u017cytkownika), system\u00f3w operacyjnych oraz sieci komputerowych (z uwzgl\u0119dnieniem problematyki \nadministracji i bezpiecze\u0144stwa\n), architektury\u00a0\nkomputer\u00f3w i system\u00f3w komputerowych oraz\u00a0\ncyklu \u017cycia system\u00f3w komputerowych, technik\u00a0\ni zastosowa\u0144 in\u017cynierskich metod obliczeniowych\u00a0\noraz zagadnie\u0144 sztucznej inteligencji, zasad\u00a0\ndzia\u0142ania element\u00f3w elektronicznych, \nanalogowych\u00a0\ni cyfrowych uk\u0142ad\u00f3w elektronicznych\n\noraz konstruowania uk\u0142ad\u00f3w cyfrowych, architektury\u00a0\ni oprogramowania system\u00f3w mikroprocesorowych\u00a0\ni system\u00f3w wbudowanych, analizy\u00a0\nwymaga\u0144 i walidacji oprogramowania, jak r\u00f3wnie\u017c\u00a0\nzarz\u0105dzania projektami\n oraz wdra\u017cania\u00a0\nsystem\u00f3w informatycznych, ochrony w\u0142asno\u015bci\u00a0\nintelektualnej i przemys\u0142owej oraz prowadzenia\u00a0\ndzia\u0142alno\u015bci gospodarczej.\nAbsolwent kierunku kszta\u0142cenia potrafi:\nPozyskiwa\u0107 informacje z literatury, baz danych i innych \u017ar\u00f3de\u0142; potrafi integrowa\u0107 uzyskane informacje, dokonywa\u0107 ich interpretacji, a tak\u017ce wyci\u0105ga\u0107 wnioski oraz formu\u0142owa\u0107 i uzasadnia\u0107 opinie. Ma umiej\u0119tno\u015b\u0107 samokszta\u0142cenia si\u0119, m.in.w celu podnoszenia kompetencji zawodowych, pos\u0142ugiwa\u0107 si\u0119 j\u0119zykiem angielskim w stopniu wystarczaj\u0105cym do porozumiewania si\u0119, a tak\u017ce czytania ze zrozumieniem dokumentacji urz\u0105dze\u0144 elektronicznych i \nnarz\u0119dzi informatycznych\n oraz podobnych dokument\u00f3w, opracowa\u0107 dokumentacj\u0119 dotycz\u0105c\u0105 realizacji zadania in\u017cynierskiego i przygotowa\u0107 tekst zawieraj\u0105cy om\u00f3wienie wynik\u00f3w oraz prezentacj\u0119 po\u015bwi\u0119con\u0105 realizacji zadania,wykorzystywa\u0107 r\u00f3\u017cne techniki komunikacyjne dla realizacji zada\u0144 zwi\u0105zanych z prac\u0105 \nin\u017cyniera-informatyka\n, zrealizowa\u0107 studium wykonalno\u015bci zleconego zadania, w tym opracowa\u0107 i oceni\u0107 prototyp rozwi\u0105zania w postaci funkcjonalnego systemu komputerowego, oszacowa\u0107 czas potrzebny na realizacj\u0119 zleconego zadania oraz opracowa\u0107 i zrealizowa\u0107 harmonogram prac, wykorzysta\u0107 poznane metody i modele do tworzenia program\u00f3w o charakterze u\u017cytkowym, adekwatnie wykorzysta\u0107 znane algorytmy i struktury danych w budowie systemu komputerowego, pos\u0142ugiwa\u0107 si\u0119 technikami i j\u0119zykami programowania wysokiego i niskiego poziomu, dokona\u0107 analizy wymaga\u0144 funkcjonalnych i niefunkcjonalnych oraz \nanalizy ryzyka zwi\u0105zanych z budow\u0105 oprogramowania\n, zaprojektowa\u0107 oprogramowanie adekwatnie do specyfikacji wymaga\u0144, oceni\u0107, dobra\u0107 i stosowa\u0107 w\u0142a\u015bciwe metody i narz\u0119dzia stosowane przy realizacji zada\u0144 zwi\u0105zanych z budow\u0105 systemu komputerowego, oceni\u0107 przydatno\u015b\u0107 i korzysta\u0107 z dost\u0119pnych bibliotek oraz \nkomponent\u00f3w oprogramowania\n, oceni\u0107 przydatno\u015b\u0107 i korzysta\u0107 z istniej\u0105cych rozwi\u0105za\u0144 narz\u0119dziowych dla tworzenia ergonomicznych, efektywnych i bezpiecznych aplikacji, skonfigurowa\u0107 system komputerowy oraz urz\u0105dzenia \nw sieciach teleinformatycznych\n dla konkretnego zastosowania z uwzgl\u0119dnieniem efektywno\u015bci pracy oraz bezpiecze\u0144stwa, zaprojektowa\u0107, wykona\u0107 i oprogramowa\u0107 urz\u0105dzenie z wykorzystaniem mikrokontroler\u00f3w lub mikroprocesor\u00f3w, por\u00f3wna\u0107 rozwi\u0105zania istniej\u0105cych system\u00f3w komputerowych ze wzgl\u0119du na zadane kryteria u\u017cytkowe i ekonomiczne oraz wskaza\u0107 mo\u017cliwo\u015bci ich ulepszenia.\nPerspektywy zawodowe:\nOferta pracy absolwent\u00f3w kierunku Informatyka jest szeroka i obejmuje mo\u017cliwo\u015b\u0107 zatrudnienia: w \nfirmach projektuj\u0105cych i wdra\u017caj\u0105cych systemy informatyczne\n dla zastosowa\u0144 ekonomicznych i spo\u0142ecznych (systemy bankowe i administracji); w firmach konstruuj\u0105cych cyfrowe systemy automatyki zar\u00f3wno od strony sprz\u0119towej, jak i programowej; w plac\u00f3wkach s\u0142u\u017cby zdrowia korzystaj\u0105cych z aparatury cyfrowej; w o\u015brodkach naukowych i badawczo-rozwojowych; w wiod\u0105cych uczelniach technicznych w kraju i za granic\u0105; w przedsi\u0119biorstwach o wysokim stopniu automatyzacji, informatyzacji i robotyzacji proces\u00f3w wytwarzania; w firmach produkuj\u0105cych sprz\u0119t informatyczny, medyczny i pomiarowy.\n\nProgram zaj\u0119\u0107 dydaktycznych - SYLABUS\n\nDlaczego warto studiowa\u0107 Informatyk\u0119 na Wydziale EAIiIB ?\n\nRekrutacja - Informacje dla kandydat\u00f3w", "metadata": {"url": "https://www.eaiib.agh.edu.pl/informatyka/", "title": "Kierunek Informatyka AGH | Wydzia\u0142 Elektrotechniki, Automatyki, Informatyki i In\u017cynierii Biomedycznej AGH", "depth": 3, "duplicate": false, "content_hash": "dba6e295a69afd32bdc2dfa7c8d435ca", "word_count": 599, "headings": [{"level": 2, "text": "Kierunek kszta\u0142cenia: Informatyka"}, {"level": 2, "text": "Dlaczego warto studiowa\u0107 Informatyk\u0119 na Wydziale EAIiIB ?"}]}}