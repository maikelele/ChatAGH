{"metadata": {}, "content": "   \n \n \nStrona 1 z 6 \n  REGULAMIN KONKURSU  \nGRANT REKTORA  \u2013 EDYCJA PODSTAWOWA  \n \n\u00a71 \nPOSTANOWIENIA OG\u00d3LNE  \n1. Regulamin ok re\u015bla tryb og\u0142aszania konkursu Grant Rektora \u2013 edycja podstawowa , nazywanego \ndalej konkursem Grant Rektora, sk\u0142adania wniosk\u00f3w o przyznanie Grantu, rozstrzygania konkursu, zasady realizacji oraz rozliczania Grant\u00f3w Rektora.  \n2. Organizatorem konkursu Grant Rektora w AGH jest Prorektor ds. Studenckich.  \n3. Celem konkursu Grant Rektora jest wspieranie student\u00f3w AGH w rozwoju praktycznej wiedzy, \nkompetencji i umiej\u0119tno\u015bci, a przez to podnoszenie ich kwalifikacji, poprzez zaanga\u017cowanie \nw opracowywanie rozwi\u0105za\u0144 tw\u00f3rczych, prac perspektywicznych, koncepcji i projekt\u00f3w \no charakterze naukowym oraz czynny udzia\u0142 w procesie rozwoju Uczelni.  \n4. Konkurs jest skierowany do Studenckich K\u00f3\u0142 Naukowych zarejestrowanych w AGH (nazywanych \ndalej ko\u0142ami naukowymi AGH) w trybie okre\u015blonym w Zarz\u0105dzeniu JM Rektora nr 38/2019 z dnia  \n9 wrze\u015b nia 2019 roku w sprawie wprowadzenia Regulaminu dzia\u0142alno\u015bci uczelnianych organizacji \nstudenckich, organizacji doktorant\u00f3w oraz stowarzysze\u0144 uczelnianych w Akademii G\u00f3rniczo -\nHutniczej im. Stanis\u0142awa Staszica w Krakowie, a tak\u017ce posiadaj\u0105cych status ko\u0142a ak tywnego  \nw oparciu o z\u0142o\u017cone sprawozdanie za poprzedni rok kalendarzowy  oraz nieposiadaj\u0105cych \nwykluczenia z udzia\u0142u w programie, o kt\u00f3rym mowa w par. 6 . pkt. 12 . \n5. Prorektor ds. Studenckich okre\u015bla corocznie komunikatem harmonogram konkursu publikowany \nw ser wisach informacyjnych Uczelni, Dzia\u0142u Spraw Studenckich oraz Pe\u0142nomocnik\u00f3w Rektora  \nds. K\u00f3\u0142 Naukowych (nazywanych dalej Pe\u0142nomocnikami Rektora ). \n6. Obs\u0142ug\u0119 merytoryczn\u0105 konkursu  prowadz\u0105 Pe\u0142nomocnicy Rektora . \n7. Obs\u0142ug\u0119 formaln\u0105 konkursu prowadzi Zesp\u00f3\u0142 Obs\u0142ugi Organizacji Studenckich Dzia\u0142u Spraw \nStudenckich, zwany dalej ZOOS DSS.  \n \n\u00a72 \nFINANSOWANIE KONKURSU GRANT REKTORA  \n1. \u015arodki na realizacj\u0119 konkursu pochodz\u0105 z subwencji w ramach \u015brodk\u00f3w przyznanych w AGH na studenck\u0105 dzia\u0142alno\u015b\u0107 naukow\u0105, kulturaln\u0105 i sportow\u0105.  \n2. Wysoko\u015b\u0107 \u015brodk\u00f3w finansowych przeznaczonych na realizacj\u0119 konkursu Grant Rektora ustala corocznie, przed rozpocz\u0119ciem nowej edycji konkursu, Prorektor ds. Studenckich w porozumieniu z URSS . \n3. Dziekani Wydzia\u0142\u00f3w AGH mog\u0105 pokrywa\u0107 cz\u0119\u015b\u0107 koszt\u00f3w realizacji Grantu Rektora.  \n4. \u015arodki na realizacj\u0119 Grantu Rektora mog\u0105 pochodzi\u0107 r\u00f3wnie\u017c od sponsora zewn\u0119trznego (firmy, fundacj e, stowarzyszenia, osoby prywatne) oraz wk\u0142adu w\u0142asnego uczestnik\u00f3w , przy czym nie \nmog\u0105 one wi\u0105za\u0107 si\u0119 z warto\u015bciami materialnymi lub prawnymi, kt\u00f3re s\u0105 ju\u017c w posiadaniu AGH lub jej jednostek (np. licencj ami na oprogramowanie)   \n5. Warunkiem przyst\u0105pienia do k onkursu jest pozyskanie \u015brodk\u00f3w finansowych innych ni\u017c okre\u015blone  \nw ust\u0119pie 1 na poziomie nie mniejszym ni\u017c 30% warto\u015bci ca\u0142ego projektu. Wnioskowane \ndofinansowanie projektu w konkursie Grant Rektora ze \u015brodk\u00f3w opisanych w ust. 1 wynosi \nmaksymalnie 70% , pozosta\u0142e koszty powinny by\u0107 pokryte ze \u015brodk\u00f3w opisanych w ust. 3 i ust.  4. \n6. Dysponentem \u015brodk\u00f3w finansowych przeznaczonych na realizacj\u0119 konkursu Grant Rektora jest Prorektor ds. Studenck ich. \n7. Niewykorzystane \u015brodki finansowych przyznane na realizacj\u0119 Grantu Rektora zasilaj\u0105 rezerw\u0119 Prorektora ds. Studenckich w Fundus zu Naukowo -Kulturalno -Sportowym (FNKS) . \n\n   \n \n \nStrona 2 z 6 \n  8. \u015arodki finansowe w ramach Grantu Rektora mog\u0105 by\u0107 przeznaczone na pokrycie koszt\u00f3w za kupu \nus\u0142ug materialnych i niematerialnych, delegacji, \u015brodk\u00f3w trwa\u0142ych do 10 tys. z\u0142 oraz materia\u0142\u00f3w \nzwi\u0105zanych \u015bci\u015ble z realizacj\u0105 projektu.  \n \n\u00a73 \nPROCEDURA SK\u0141ADANIA I OCENY WNIOSK\u00d3W  \n1. Przyznanie Grantu Rektora odbywa si\u0119 na wniosek ko\u0142a naukowego AGH.  \n2. Ko\u0142o naukowe mo\u017ce by\u0107 wnioskodawc\u0105 lub wsp\u00f3\u0142wnioskodawc\u0105 maksymalnie dw\u00f3ch projekt\u00f3w.  \n3. Realizacja Grantu Rektora musi by\u0107 uko\u0144czona zgodnie z og\u0142oszonym harmonogramem  \nw komunikacie Prorektora ds. Studenckich . \n4. Wz\u00f3r wniosku zawiera za\u0142\u0105cznik nr 1 do niniejszego R egulaminu.  \n5. Wnioski o Grant Rektora rozpatrywane s\u0105 w dw\u00f3ch kategoriach:  \n1) Grant konstrukcyjny (K) \u2013 projekt, kt\u00f3rego wynikiem jest stworzenie konstrukcji  \no charakterze in\u017cynierskim (produkt, stanowisko badawcze, laboratorium etc.), \nstanowi\u0105cej/stanowi\u0105cych dorobek ko\u0142a naukowego prowadz\u0105cego projekt.  \n2) Grant badawczy (B) \u2013 projekt, kt\u00f3rego zakresem i wynikiem s\u0105 badania naukowe, ko\u0144cz\u0105ce si\u0119 \nrezultatem w postaci wynik\u00f3w i wniosk\u00f3w o charakterze naukowo -badawczym.  \n6. Spos\u00f3b i forma sk\u0142adania wniosk\u00f3w zostanie podana w komunikacie Pe\u0142nomocnik\u00f3w Rektora  \nds. K\u00f3\u0142 Naukowych wszystkich obszar\u00f3w.  \n7. Wnioski rozpatruje Komisja Grantowa powo\u0142ana przez Prorektora ds. Studenckich, b\u0119d\u0105cego jej \nprzewodnicz\u0105cym.  \n8. W sk\u0142ad Komisji Gra ntowej wchodz\u0105: Prorektor ds. Studenckich, Pe\u0142nomocnicy Rektora, \nPrzedstawiciel Dzia\u0142u Spraw Studenckich (DSS) oraz troje  Studen t\u00f3w wytypowan ych przez URSS.  \n9. Prorektor ds. Studenckich mo\u017ce zaprosi\u0107 w ramach konsultacji merytorycznej pracownika naukowego uc zelni, praktyka biznesowego lub inne osoby, kt\u00f3rych obecno\u015b\u0107 b\u0119dzie uzasadniona \nz uwagi na okoliczno\u015bci lub specyfik\u0119 projektu.  \n10. Konsultanci zaproszeni do wsp\u00f3\u0142pracy przy  ocenie merytorycznej wniosk\u00f3w ,  o  k t \u00f3 r y c h  m o w a  \nw punkcie 9, nie maj\u0105 prawa do przyznani a punkt\u00f3w.  \n11. Studenci bior\u0105cy udzia\u0142 w pracy Komisji nie mog\u0105 by\u0107 cz\u0142onkami k\u00f3\u0142 naukowych aplikuj\u0105cych  \no Grant Rektora oraz sami nie mog\u0105 bra\u0107 udzia\u0142u w konkursie.  \n12. Z posiedzenia Komisji Grantowej sporz\u0105dza si\u0119 protok\u00f3\u0142 przedk\u0142adany do ostatecznej, wi\u0105\u017c\u0105cej \nakceptacji  Prorektorowi  ds. Studenckich . \n\u00a74 \nKRYTERIA OCENY  \n1. Za ocen\u0119 wniosk\u00f3w pod wzgl\u0119dem merytorycznym odpowiedzialni s\u0105 cz\u0142onkowie Komisji \nGrantowej.  \n2. Pe\u0142nomocnicy Rektora oraz Studenci (6 niezale\u017cnych ocen) dokonuj\u0105 oceny punktowej ka\u017cdego \nwniosku grantowego, ka\u017cdorazowo przyznaj\u0105c maksymalnie po 30 punkt\u00f3w.  \n3. Maksymalna liczba punkt\u00f3w, jakie mo\u017ce otrzyma\u0107 wniosek to 180 punkt\u00f3w.  \n4. Przy ocenie punktowej brane s\u0105 pod uwag\u0119 nast\u0119puj\u0105ce kryteria:  \n1) Czy wniosek zosta\u0142 przygotowany wed\u0142ug wytycznych? \u2013  maks. 3 punkty:  \n3 pkt. \u2013 z\u0142o\u017cony kompletny wniosek bez \u017cadnych zastrze\u017ce\u0144 formalnych,  \n2 pkt. \u2013  niekompletnie z\u0142o\u017cony wniosek kt\u00f3ry wymaga drobnej korekty formalnej,  \n1 pkt. \u2013 niekompletnie z\u0142o\u017cony wniosek z licznymi uchybieniami formalnymi, utrudniony / \ntrudno \u015bci w uzupe\u0142nieniu brak\u00f3w / trudny kontakt z przedstawicielami projektu.  \n\n   \n \n \nStrona 3 z 6 \n  2) Czy wnioskowany projekt jest zgodny z przynajmniej jedn\u0105 Krajow\u0105 Inteligentn\u0105 Specjalizacj\u0105 \n(KIS, https://www.gov.pl/web/rozwoj -technologia/krajowe -inteligentne- specjalizacje\n)? \u2013 \nmaks. 3 punkt y  \n3 pkt. \u2013 tak, szczeg\u00f3\u0142owo opisuje spos\u00f3b realizacji KIS,  \n2 pkt. \u2013 tak, og\u00f3lnie opisuje spos\u00f3b realizacji KIS,  \n1 pkt \u2013 tak, ale nie opisuje sposobu realizacji KIS,  \n0 pkt. \u2013 nie, projekt nie odnosi si\u0119 do KIS.  \n3) Czy wnioskowany projekt jest zgodny z przynajmniej jedn\u0105 Regionaln\u0105 Inteligentn\u0105 \nSpecjalizacj\u0105 dla Ma\u0142opolski (RIS , https://www .malopolska.pl/biznes/innowacje/inteligentne -\nspecjalizacje -regionu )? \u2013 maks. 3 punkty  \n3 pkt. \u2013 tak, szczeg\u00f3\u0142owo opisuje spos\u00f3b realizacji RIS,  \n2 pkt. \u2013 tak, og\u00f3lnie o pisuje spos\u00f3b realizacji RIS,  \n1 pkt \u2013  tak, ale nie opisuje sposobu realizacji RIS,  \n0 pkt. \u2013 nie, projekt nie odnosi si\u0119 do RIS.  \n4) Czy wnioskowany projekt nale\u017cy do przynajmniej do jednego Priorytetowego Obszaru Badawczego realizowanego w AGH (POB, \nhttps://www.idub.agh.edu.pl/inicjatywa -\ndoskonalosci -uczelnia -badawcza/priorytetowe -obszary -badawcze/ ) \u2013 maks. 6 punkt \u00f3w  \n6 pkt. \u2013 tak, szczeg\u00f3\u0142owo opisuje spos\u00f3b powi\u0105zania z danym POB,  \n4 pkt. \u2013 tak, og\u00f3lnie opisuje spos\u00f3b powi\u0105zania z danym POB,  \n2 pkt. \u2013 tak, ale nie opisuje spos\u00f3b powi\u0105zania z danym POB,  \n0 pkt. \u2013 nie, projekt nie odnosi si\u0119 do Priorytetowych Obs zar\u00f3w Badawczych AGH.  \n5) Czy wyniki projektu maj\u0105 szans\u0119 na publikacj\u0119 naukow\u0105? \u2013 maks. 3 punkty  \n3 pkt.  \u2013 tak, \n2 pkt.  \u2013 w pewnej cz\u0119\u015bci,  \n1 pkt \u2013 nie. \n6) Czy wyniki projektu maj\u0105 szans\u0119 na komercjalizacj\u0119? \u2013 maks. 3 punkty  \n3 pkt.  \u2013 tak, \n2 pkt.  \u2013 w pewnej cz\u0119\u015bci,  \n1 pkt \u2013  nie. \n7) Czy wyniki projektu przyczyniaj\u0105 si\u0119 do rozwoju i promocji Uczelni? \u2013 maks. 2 punkty  \n2 pkt.  \u2013 tak, \n1 pkt \u2013  w pewnej cz\u0119\u015bci,  \n0 pkt.  \u2013 nie. \n8) Czy projekt predysponuje do miana projektu strategicznego? \u2013  maks. 3 punkty  \n3 pkt . \u2013 cz\u0142onkowie ko\u0142a zdobywaj\u0105 sukcesy (laureaci, wyr\u00f3\u017cnieni) o zasi\u0119gu \nmi\u0119dzynarodowym, stanowi\u0105 pr\u0119\u017cny, zgrany i zdeterminowany zesp\u00f3\u0142,  \n2 pkt.  \u2013 cz\u0142onkowie ko\u0142a zdobywaj\u0105 sukcesy o zasi\u0119gu og\u00f3lnopolskim  (laureaci, wyr\u00f3\u017cnieni) ,  \n1 pkt \u2013  cz\u0142onkowie ko\u0142a dopiero rozpoczynaj\u0105 swoj\u0105 dzia\u0142alno\u015b\u0107  na arenie og\u00f3lnopolskiej  \n9) Og\u00f3lne odczucia dotycz\u0105ce projektu \u2013 maks. 4 punkty.  \n5. Komisja przedk\u0142ada Prorektorowi ds. Studenckich list\u0119 rankingow\u0105 ocenionych wniosk\u00f3w \ngrantowych . \n6. O pozycji na li\u015bcie rankingowej Grantu Rek tora decyduje \u0142 \u0105czna liczba punkt\u00f3w uzyskana w  ocenie \nKomisji Grantowej.  \n7. Pozycja na li\u015bcie rankingowej decydowa\u0107 b\u0119dzie o wysoko\u015bci przyznan ego dofinansowania \nprojektu w ramach konkursu Grant Rektora lub braku finansowania w przypadku, gdy posiadane \n\u015brodki  przeznaczone na Granty Rektora oka\u017c\u0105 si\u0119 niewystarczaj\u0105ce w stosunku do liczby z\u0142o\u017conych \nwniosk\u00f3w.  \n\n   \n \n \nStrona 4 z 6 \n  8. Prorektor ds. Studenckich w porozumieniu z Komisj\u0105 Grantow\u0105 decyduje o wy\u0142onieniu projekt\u00f3w \nstrategicznych i przyznan ej im wysoko\u015bci  dofinansowani a.  \n9. Za pro jekty strategiczne uznaje si\u0119 projekty, kt\u00f3rych efekty b\u0119d\u0105 widoczne w d\u0142ugim horyzoncie \nczasowym ; projekty rokuj\u0105ce gwarantowanym sukcesem naukowym/konstrukcyjnym i tym \nsamym stanowi\u0105cym promocj\u0119 Uczelni.  \n10. Na finansowanie projekt\u00f3w strategicznych przeznacza si\u0119 do 50% \u015brodk\u00f3w przeznac zonych na \nbud\u017cet konkursu.  \n11. Og\u0142oszenie wynik\u00f3w nast\u0119puje poprzez publikacj\u0119 wykazu projekt\u00f3w z informacj\u0105 o  kategorii \nprojektu ( podstawowy lub strategiczny), uzyskanej liczbie punkt\u00f3w oraz przyznanej kwocie \ndofinansowania. Publikacja nast\u0105pi w serwisach informacyjnych Uczelni (w szczeg\u00f3lno\u015bci \nw serwis ach prowadzonych przez Pe\u0142nomocnik\u00f3w Rektora oraz Dzia\u0142 Spraw Studenckich ). \n12. Wyniki konkursu oraz decyzje o przyznanym dofinansowaniu s\u0105 ostateczne i nie ma mo\u017cliwo\u015bci \nodwo\u0142ania od nich.  \n\u00a75 \nREALIZACJA GRANTU  \n1. Nad prawid\u0142ow\u0105 realizacj\u0105 i w\u0142a\u015bciwym rozliczeniem projektu w ramach konkursu Grant Rektora \nczuwa opiekun ko\u0142a.  \n2. DSS informuje przedstawiciel i projektu  (lidera studenckiego oraz opiekuna ko\u0142a)  o przyznanym \ndofinansowaniu.  \n3. Po og\u0142oszeniu wynik\u00f3w konkursu konieczne jest z\u0142o\u017cenie Preliminarza koszt\u00f3w projektu  \nz potwierdzonymi \u017ar\u00f3d\u0142ami dofinansowania (w ramach samego preliminarza lub na za\u0142\u0105czonym, \nosobnym o\u015bwiadczeniu ). Po rozstrzygni\u0119ciu konkursu nie dopuszcza si\u0119 zmiany decyzji \no przyznanym dofinansowaniu ze wszystkich \u017ar\u00f3de\u0142 finansowania.  \n4. Deklaracje o wsparciu finansowym projektu zawarte w o\u015bwiadczeniu uznaje si\u0119 za wi\u0105\u017c\u0105ce.  \n5. Wz\u00f3r Preliminarza stanowi za\u0142\u0105cznik nr 2 do niniejszego Regulaminu.  \n6. Wz\u00f3r O\u015bwiadczenia o dofinansowaniu projektu stanowi za\u0142\u0105cznik nr 3 do niniejszego Regulaminu.  \n7. Preliminarz po akceptacji opiekuna ko\u0142a i Pe\u0142nomocnika Rektora odpowiedniego Obszaru wraz  \nz o\u015bwiad czeniami nale\u017cy dostarczy\u0107 do DSS.  \n8. Przed z\u0142o\u017ceniem Preliminarza nale\u017cy skonsultowa\u0107 wydatki z pracownikiem DSS.  \n9. Preliminarz podlega akceptacji Prorektora ds. Studenckich oraz Kwestora AGH.  \n10. Warunkiem rozpocz\u0119cia wydatkowania \u015brodk\u00f3w przyznanych na realizacj \u0119 Grantu Rektora jest \nuzyskanie zgody Kwestora AGH. O uzyskanej zgodzie informuje przedstawiciel i projektu  (lidera \nstudenckiego oraz opiekuna ko\u0142a)  pracownik DSS.  \n11. Wydatki poniesione podczas realizacji projektu musz\u0105 by\u0107 zgodne co do warto\u015bci, jak i rodzaju , \nz przedstawionym Preliminarzem.  \n12. Wszystkie poniesione koszty w ramach projekt\u00f3w grantowych ze \u015brodk\u00f3w Grant\u00f3w Rektora musz\u0105 \nby\u0107 realizowane zgodnie z obowi\u0105zuj\u0105cymi przepisami prawa, w tym przepisami Prawa zam\u00f3wie\u0144 \npublicznych oraz procedurami wewn\u0119trznym i Uczelni.  \n13. W przypadku zakupu \u015brodk\u00f3w trwa\u0142ych wymagana jest zgoda w\u0142a\u015bciciela pola spisowego Wydzia\u0142u, \ndo kt\u00f3rego zostanie przypisany zakupiony przedmiot.  \n14. Projekty nie mog\u0105 obejmowa\u0107 zakupu \u015brodk\u00f3w trwa\u0142ych powy\u017cej kwoty 10 tys. z\u0142.  \n15. Wszystkie wyjazdy zagraniczne powinny by\u0107 zorganizowane i odbywa\u0107 si\u0119 zgodnie z procedurami \nDzia\u0142u Wsp\u00f3\u0142pracy z Zagranic\u0105.  \n16. Grant Rektora nie obejmuje finansowania honorari\u00f3w wnioskodawc\u00f3w.  \n \n\n   \n \n \nStrona 5 z 6 \n  \u00a76 \nWARUNKI ROZLICZANIA  \n1. DSS zajmuje si\u0119 rozliczeniem Grant\u00f3w Rektora, a tak\u017ce przygotowywaniem sprawozda\u0144 \nfinansowych dla Prorektora ds. Studenckich w zakresie wykorzystania \u015brodk\u00f3w przyznanych na \nrealizacj\u0119 projektu.  \n2. Koszty realizacji projektu powinny by\u0107 udokumentowane faktur\u0105 wystawion\u0105 na Akademi\u0119 G\u00f3rniczo -Hutnicz\u0105 im. Stanis\u0142aw a Staszica w Krakowie. Al. Mickiewicza 30, 30 -059 Krak\u00f3w.  \nNIP: 675- 000-19-23. \n3. Faktury powinny by\u0107 opisane i potwierdzone przez opiekuna ko\u0142a z\u0142o\u017conym podpisem wraz\n \nz imienn\u0105 piecz\u0105tk\u0105 , zgodnie ze wzorem stanowi\u0105cym za\u0142\u0105cznikiem nr 4.  \n4. Faktury nale\u017cy dostar czy\u0107 do DSS \u2013 Pawilon C1, pok. 111 niezw\u0142ocznie, w terminie umo\u017cliwiaj\u0105cym \nop\u0142acenie faktury we wskazanym terminie.  \n5. Do faktur z\u0142o\u017conych po terminie p\u0142atno\u015bci lub w terminie uniemo\u017cliwiaj\u0105cym p\u0142atno\u015b\u0107 w terminie \nnale\u017cy przed\u0142o\u017cy\u0107 pisemne przed\u0142u\u017cenie termi nu p\u0142atno\u015bci wystawione przez kontrahent\u00f3w.  \n6. Faktury proforma nale\u017cy rozliczy\u0107 poprzez dostarczenie opisanej faktury VAT w terminie 14 dni od \ndaty odebrania towaru lub wykonanej us\u0142ugi .  \n7. W uzasadnionych przypadkach realizatorzy projektu mog\u0105 zwr\u00f3ci\u0107 si\u0119 pi semnie  do Prorektora  \nds. Studenckich z pro\u015bb\u0105 o zmian\u0119 wysoko\u015bci poszczeg\u00f3lnych pozycji w Preliminarzu oraz zmian\u0119 \nrodzaju koszt\u00f3w w granicach przyznanej kwoty. Ka\u017cdorazowo wymagane jest z\u0142o\u017cenie \nuaktualnionego Preliminarza, wraz ze wszystkimi podpisami . \n8. \u015arodki pozyskane na realizacj\u0119 projektu pochodz\u0105ce od sponsor\u00f3w zadeklarowane w o\u015bwiadczeniu \nnale\u017cy udokumentowa\u0107 umow\u0105 sponsorsk\u0105, darowizny lub o wsp\u00f3\u0142pracy zawart\u0105 z uczelni\u0105 lub z \nFundacj\u0105 dla AGH, Fundacj\u0105 Academica lub Fundacj\u0105 Krakus, nie p\u00f3\u017aniej n i\u017c 45 dni od daty \nog\u0142oszenia wynik\u00f3w konkursu (data publikacji wynik\u00f3w na stronie internetowej DSS). Brak przed\u0142o\u017cenia stosownych um\u00f3w skutkuje wstrzymaniem przyznanych \u015brodk\u00f3w. Wz\u00f3r umowy sponsorskiej jest dost\u0119pny na stronie DSS. Kopie um\u00f3w, o kt\u00f3rych mo wa w punkcie 8 musz\u0105 by\u0107 \ndostarczone do DSS w ci\u0105gu 14 dni od daty podpisania.  \n9.  Merytoryczne go zaliczenia grantu dokonuje jury na podstawie prezentacji jego wynik\u00f3w przez \nprzedstawiciela projektu w ramach 27. Konferencji Studenckiego Ruchu Naukowego AGH.  \n10. Po dokonaniu zaliczenia merytorycznego realizacji  projektu w ramach Grant u Rektora, ko\u0142o \nnaukowe zobowi\u0105zane jest do z\u0142o\u017cenia w wersji papierowej  sprawo zdania merytoryczno -\nfinansowego w DSS, potwierdzonego przez opiekuna ko\u0142a naukowego oraz odpowiedniego \nPe\u0142nomocnika Rektora.  \n11. Wz\u00f3r sprawozdania merytoryczno -finansowego stanowi za\u0142\u0105cznik nr 5 do niniejszego Regulaminu.  \n12. Niez\u0142o\u017cenie sprawozdania lub nierozliczenie dofinansowania w trybie okre\u015blonym w ust. \n6 wyklucza w roku kolejnym mo\u017cliwo\u015b\u0107 udzi a\u0142u w konkursie oraz uzyskanie dofinansowania.  \n13. W przypadku uzasadnionej potrzeby przed\u0142u\u017cenia terminu realizacji Grantu Rektora wymagane \njest z\u0142o\u017cenie pisemnego podania do Prorektora ds. Studenckich z uzasadnieniem pro\u015bby. \nPrzed\u0142u\u017cenie Grantu rektora nie m o\u017ce by\u0107 d\u0142u\u017csze ni\u017c do 30.11.2023 . \n14. W przypadku rezygnacji z Grantu Rektora na ka\u017cdym etapie realizacji, wymagane jest z\u0142o\u017cenie \npisemnej rezygnacji Prorektorowi ds. Studenckich oraz rozliczenie wydatkowanych \u015brodk\u00f3w \nfinansowych w DSS.  \n\u00a77 \nPOSTANOWIENIA KO\u0143CO WE \n1. Przyst\u0105pienie do realizacji projektu jest jednoznaczne z obowi\u0105zkiem uczestnictwa \nw podstawowych szkoleniach BHP przez osoby wykazane jako realizator\u00f3w projektu , \n\n   \n \n \nStrona 6 z 6 \n  w specjalistycznych szkoleniach BHP przez studenckiego lidera projektu  oraz w szkoleniu \nz formalnych zasad wydatkowania \u015brodk\u00f3w finansowych oraz kwestiach zwi\u0105zanych z rozliczeniem \ngrantu organizowanym cyklicznie przez ZOOS DSS przez osoby wskazane w preliminarzu jako odpowiedzialne za rozliczenie projektu.  \n2. Wszelkie prawa do wynik\u00f3w powsta\u0142ych p odczas realizacji projektu grantowego na rzecz Uczelni, \nw tym w szczeg\u00f3lno\u015bci prawa do projekt\u00f3w wynalazczych, baz danych, know -how oraz autorskich \npraw maj\u0105tkowych do utwor\u00f3w, przys\u0142ugiwa\u0107 b\u0119d\u0105 Uczelni w wysoko\u015bci r\u00f3wnej procentowemu \nudzia\u0142owi finansowania przez AGH tego projektu . \n3. Do w\u0142asno\u015bci maj\u0105tkowych praw autorskich powsta\u0142ych w wyniku realizacji projekt\u00f3w grantowych \nfinansowanych przez AGH stosuje si\u0119 przepisy ustawy z dnia 4 lutego 1994r. o prawi e autorskim   \ni prawach pokrewnych (teks jednolity Dz. U. z 2019r., poz. 1231)  oraz zapisy Regulaminu \nzarz\u0105dzania prawami autorskimi i prawami pokrewnymi oraz prawami w\u0142asno\u015bci przemys\u0142owej \noraz zasadami komercjalizacji w Akademii G\u00f3rniczo -Hutniczej im. St anis\u0142awa Staszica w Krakowie, \nwprowadzonego zarz\u0105dzeniem rektora nr 18/2015 z dnia 9 czerwca 2015 roku.  \n4. Przyst\u0105pienie do realizacji projektu Grant Rektora jest r\u00f3wnoznaczne ze zgod\u0105 na podpisanie umowy przeniesienia na AGH prawa do d\u00f3br w\u0142asno\u015bci intelektu alnej stworzonych przez studenta \nw ramach dzia\u0142alno\u015bci obj\u0119tej dofinansowaniem.  \n5. Umowa przeniesienia na AGH prawa do d\u00f3br w\u0142asno\u015bci intelektualnej stworzonych przez studenta  \nw ramach dzia\u0142alno\u015bci obj\u0119tej dofinansowaniem stanowi za\u0142\u0105cznik nr 6 do niniejszego  Regulaminu.  \n6. Zgodnie z Regulaminem Studi\u00f3w AGH, studenci realizuj\u0105cy projekty studenckie w ramach konkursu Grant Rektora mog\u0105 wnioskowa\u0107 do dziekana wydzia\u0142u odpowiedzialnego za kszta\u0142cenie  \no Indywidualn\u0105 Organizacj\u0119 Studi\u00f3w (IOS) oraz uwzgl\u0119dnienie osi\u0105gni\u0119tych efekt\u00f3w uczenia  \nw ramach realizacji badawczej \u015bcie\u017cki kszta\u0142cenia.  \n7. Wszelkie sprawy, kt\u00f3re nie s\u0105 uregulowane zapisami niniejszego Regulaminu rozpatrywane b\u0119d\u0105 \nindywidualnie przez Prorektora ds. Studenckich.  \n \n \nZA\u0141\u0104CZNIKI  \nZa\u0142\u0105cznik nr 1  \u2013 Wniosek o dofinansowanie w ramach konkursu Grant Rektora projektu \nrealizowanego przez studenckie ko\u0142o naukowe AGH.  \nZa\u0142\u0105cznik nr 2  \u2013 Preliminarz koszt\u00f3w realizacji projektu.  \nZa\u0142\u0105 cznik nr 3  \u2013 Wz\u00f3r o\u015bwiadczenia o dofinansowaniu projektu.  \nZa\u0142\u0105cznik nr 4  \u2013 Wz\u00f3r opisu faktury.  \nZa\u0142\u0105cznik nr 5  \u2013 Wz\u00f3r sprawozdania merytoryczno -finansowego.  \nZa\u0142\u0105cznik nr 6  \u2013 Umowa przeniesienia na AGH prawa do d\u00f3br w\u0142asno\u015bci intelektualnej stworzonych \nprzez studenta w ramach dzia\u0142alno\u015bci obj\u0119tej dofinansowaniem.  \n \n \n \n\n"}