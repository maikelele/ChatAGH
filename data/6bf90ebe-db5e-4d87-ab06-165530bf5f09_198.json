{"content": "#  Obowi\u0105zkowe szkolenie BHP dla student\u00f3w rozpoczynaj\u0105cych kszta\u0142cenie w AGH w semestrze letnim roku akademickim 2024/2025-- WGGIOS AGH \n\nURL: https://www.wggios.agh.edu.pl/aktualnosci/detail/obowiazkowe-szkolenie-bhp-dla-studentow-rozpoczynajacych-ksztalcenie-w-agh-w-semestrze-letnim-roku-akademickim-2024-2025\nCrawled: 2025-03-19 21:32:20\n\nObowi\u0105zkowe szkolenie BHP dla student\u00f3w rozpoczynaj\u0105cych kszta\u0142cenie w AGH w semestrze letnim roku akademickim 2024/2025 \n\n 07-03-2025 \n\nSzanowni Studenci,\n\nSekcja Bezpiecze\u0144stwa i Higieny Pracy AGH zaprasza na obowi\u0105zkowe szkolenie dotycz\u0105ce bezpiecznych i higienicznych warunk\u00f3w kszta\u0142cenia dla student\u00f3w, rozpoczynaj\u0105cych kszta\u0142cenie w AGH w semestrze letnim roku akademickim 2024/2025. Szkolenie realizowane jest w formie wyk\u0142ad\u00f3w on-line na platformie \nUPeL AGH, \nkt\u00f3rych cz\u0119\u015bci\u0105 s\u0105 materia\u0142y uzupe\u0142niaj\u0105ce do kursu.\n\nInformacje dotycz\u0105ce realizacji szkolenia BHP (instrukcja logowania oraz korzystania z kursu) dost\u0119pna jest pod adresem: \nhttp://www.bhp.agh.edu.pl/studenci/\n\nZadaniem studenta jest zapisanie si\u0119 na kurs w terminie od \n17 marca 2025 r. (od godziny 07:30 CET) do 01 kwietnia 2025 r. (do godziny 23:59 CET)\n\u00a0oraz zrealizowanie wszystkich temat\u00f3w\u00a0 z udzieleniem prawid\u0142owych odpowiedzi na pytania kontrolne podsumowuj\u0105ce ka\u017cdy temat, najp\u00f3\u017aniej\u00a0\ndo dnia 17 kwietnia 2025 r. (do godziny 23:59 CET).\n\nWA\u017bNA UWAGA\n\nNie zapisanie si\u0119 studenta na kurs do dnia \n01 kwietnia 2025 r. (do godziny 23:59 CET)\n\u00a0uniemo\u017cliwia dost\u0119p do kursu, a co za tym idzie uniemo\u017cliwia tak\u017ce uko\u0144czenie szkolenia. \nSzkolenie jest obowi\u0105zkowe, a brak jego uko\u0144czenia \u00a0mo\u017ce wi\u0105za\u0107 si\u0119 z negatywnymi skutkami w obszarze realizacji prawid\u0142owego przebiegu studi\u00f3w.\n\nRealizacja temat\u00f3w odbywa si\u0119 etapami. Udzielenie prawid\u0142owych odpowiedzi na pytania kontrolne, umo\u017cliwia przej\u015bcie do kolejnego tematu. W okre\u015blonym wy\u017cej przedziale czasowym realizacji szkolenia, student mo\u017ce kontynuowa\u0107 kurs od miejsca w kt\u00f3rym zako\u0144czy\u0142 swoj\u0105 aktywno\u015b\u0107. \n\nInformacja o zrealizowanym kursie b\u0119dzie widoczna na koncie studenta na platformie \nUPeL AGH\n a informacja o pozytywnym uko\u0144czeniu szkolenia pojawia si\u0119 na indywidualnym koncie studenta w systemie USOS w p\u00f3\u017aniejszym terminie.\n\nW przypadku pyta\u0144, w\u0105tpliwo\u015bci prosimy o kontakt z Sekcj\u0105 BHP AGH pod adresem e-mail: \nszkoleniabhp(at)agh.edu.pl\n\n\u017byczymy powodzenia i bezpiecznego studiowania.\n\nZesp\u00f3\u0142 ds. szkole\u0144 Sekcji BHP AGH.\n\nPowr\u00f3t", "metadata": {"url": "https://www.wggios.agh.edu.pl/aktualnosci/detail/obowiazkowe-szkolenie-bhp-dla-studentow-rozpoczynajacych-ksztalcenie-w-agh-w-semestrze-letnim-roku-akademickim-2024-2025", "title": " Obowi\u0105zkowe szkolenie BHP dla student\u00f3w rozpoczynaj\u0105cych kszta\u0142cenie w AGH w semestrze letnim roku akademickim 2024/2025-- WGGIOS AGH ", "depth": 3, "duplicate": false, "content_hash": "3bbac909480a4683fd968084584cfafc", "word_count": 274, "headings": [{"level": 1, "text": "Obowi\u0105zkowe szkolenie BHP dla student\u00f3w rozpoczynaj\u0105cych kszta\u0142cenie w AGH w semestrze letnim roku akademickim 2024/2025"}, {"level": 2, "text": "Stopka"}]}}