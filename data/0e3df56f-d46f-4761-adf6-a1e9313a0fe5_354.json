{"content": "#  Zak\u0142ad Efekt\u00f3w Kwantowych w Nanostrukturach -- Akademickie Centrum Materia\u0142\u00f3w i Nanotechnologii \n\nURL: https://acmin.agh.edu.pl/badania-naukowe/zaklad-efektow-kwantowych-w-nanostrukturach\nCrawled: 2025-03-19 21:38:14\n\nPrzejd\u017a do tre\u015bci\n\nPrzejd\u017a do stopki\n\n Zak\u0142ad Efekt\u00f3w Kwantowych w Nanostrukturach \n\nDzia\u0142alno\u015b\u0107 naukowa\u00a0\nZak\u0142adu Efekt\u00f3w Kwantowych w\u00a0Nanostrukturach\u00a0\nzwi\u0105zana jest z projektowaniem, wytwarzaniem i charakteryzacj\u0105 struktur w skali nano. Zainteresowania badawcze grupy Nanostruktury i Nanourz\u0105dzenia zwi\u0105zane s\u0105 z problemami fizycznymi takimi jak: struktura elektronowa fotokatalitycznych p\u00f3\u0142przewodnik\u00f3w, mechanizm rekombinacji no\u015bnik\u00f3w \u0142adunku powstaj\u0105cych w wyniku absorpcji \u015bwiat\u0142a w p\u00f3\u0142przewodnikach, samoorganizacja nanocz\u0105stek materia\u0142\u00f3w o w\u0142a\u015bciwo\u015bciach magnetyczno-optycznych i plazmonicznych, efekty rozmiarowe w nanostrukturach oraz efekty powierzchniowe zjawisk spintronicznych, magnetyzm w uk\u0142adach o obni\u017conej wymiarowo\u015bci i wiele innych.\n\nNanostruktury wytarzane s\u0105 metodami pr\u00f3\u017cniowymi takimi jak: rozpylanie magnetronowe, osadzanie za pomoc\u0105 lasera impulsowego (Pulsed Laser Deposition, PLD), technika kondensacji w obecno\u015bci gazu oboj\u0119tnego (Inert Gas Condensation, IGC) jak i osadzeniem elektrochemicznym. Otrzymane nanomateria\u0142y mog\u0105 by\u0107 p\u00f3\u017aniej nanostrukturyzowane w pomieszczeniach czystych (tzw. clean room) za pomoc\u0105 litografii optycznej i elektronowej.\n\nDzia\u0142alno\u015b\u0107 grupy koncentruje si\u0119 wok\u00f3\u0142 rozwoju technologii otrzymywania nanostruktur na bazie tlenk\u00f3w metali i chalkogenk\u00f3w metali przej\u015bciowych dla fotokatalizy, bifunkcyjnej katalizy oraz sensor\u00f3w gazu, element\u00f3w magnetycznych kom\u00f3rek pami\u0119ci, nanostruktur logiki spinowej, mikro i nanoczujnik\u00f3w magnetycznych, multiferroicznych z\u0142\u0105cz tunelowych, a tak\u017ce wytwarzaniem jednowymiarowych nanostruktur p\u00f3\u0142przewodnikowych do zastosowa\u0144 w elektronice, elektrokatalizie i uk\u0142adach termoelektrycznych.\n\nWytwarzanie nanocz\u0105stek metali i nanocz\u0105stek tlenk\u00f3w metali o \u015bci\u015ble ustalonym rozmiarze i g\u0119sto\u015bci upakowania metod\u0105 magnetronowego rozpylania jonowego w po\u0142\u0105czeniu z technik\u0105 IGC.\n\nWytwarzanie nanocz\u0105stek z cienkowarstwow\u0105 otoczk\u0105 z innego metalu lub tlenku metalu (tzw. core/shell nanoparticles).\n\nOtrzymywanie wielosk\u0142adnikowych cienkich warstw oraz struktur wielowarstwowych metali i zwi\u0105zk\u00f3w metali o zdefiniowanej grubo\u015bci i sk\u0142adzie chemicznym metod\u0105 rozpylania magnetronowego.\n\nWytwarzanie cienkich warstw lub uk\u0142ad\u00f3w wielowarstwowych z materia\u0142\u00f3w ceramicznych, polimerowych lub kompozytowych o \u015bci\u015ble zdefiniowanej grubo\u015bci i sk\u0142adzie chemicznym metod\u0105 PLD.\n\nWykonywanie odbiciowej dyfrakcji wysokoenergetycznych elektron\u00f3w RHEED nakierowane na nieinwazyjne badanie powierzchni pod\u0142o\u017ca lub monitorowanie in situ wzrostu cienkich warstw.\n\nSynteza nanoporowatego tlenku glinu w procesie dwustopniowej anodyzacji w elektrolitach kwasowych. Wytwarzanie matryc o prostej (\u015brednica por\u00f3w 35-100 nm, d\u0142ugo\u015b\u0107 do 100 \u03bcm) lub z\u0142o\u017conej (modulowana \u015brednica por\u00f3w, pory rozga\u0142\u0119zione) geometrii por\u00f3w.\n\nWytwarzanie nanodrut\u00f3w metalicznych, p\u00f3\u0142przewodnikowych, polimerowych i hybrydowych o r\u00f3\u017cnej geometrii w oparciu o elektrochemiczne techniki osadzania.\n\nWytwarzanie porowatych nanodrut\u00f3w w procesie elektroosadzania po\u0142\u0105czonego z selektywnym trawieniem.\n\nProjektowanie i wytwarzanie nanostruktur o rozmiarach od 10 nm do kilkunastu \u00b5m z wykorzystaniem litografii elektronowej.\n\nProjektowanie i wytwarzanie element\u00f3w mikroelektrod o rozmiarach od 1 \u00b5m do kilkunastu mm przy pomocy litografii optycznej.\n\nTrawienie cienkich warstw dzia\u0142em argonowym z mo\u017cliwo\u015bci\u0105 analizy jako\u015bciowej przy pomocy detektora SIMS (Secondary Ion Mass Spectrometry) wraz z profilem g\u0142\u0119boko\u015bciowym.\n\nNanoszenie kontakt\u00f3w metalicznych (aluminium, z\u0142oto na chromie) oraz warstw izolacyjnych Al\n2\nO\n3\n.\n\n Grant SHENG 2: \"Kwantowe materia\u0142y do sterowania momentem si\u0142y pochodz\u0105cym od sprz\u0119\u017cenia spin-orbita\"\t\n 15-09-2022 \n\n Grant NCN PRELUDIUM 20: \"Antybakteryjne i osteoindukcyjne multiwarstwy biopolimerowe zawieraj\u0105ce biologiczne aktywne nanocz\u0105stki w modyfikacji powierzchni stop\u00f3w z pami\u0119ci\u0105 kszta\u0142tu\"\t\n 07-02-2022 \n\nWi\u0119cej\n\nStopka\n\nDla pracownik\u00f3w AGH\n\nBiblioteka G\u0142\u00f3wna AGH\n\nUczelnia badawcza IDUB AGH\n\nCentrum Obs\u0142ugi Projekt\u00f3w e-COP AGH\n\n \u00a9 2024 Akademickie Centrum Materia\u0142\u00f3w i Nanotechnologii\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://acmin.agh.edu.pl/badania-naukowe/zaklad-efektow-kwantowych-w-nanostrukturach", "title": " Zak\u0142ad Efekt\u00f3w Kwantowych w Nanostrukturach -- Akademickie Centrum Materia\u0142\u00f3w i Nanotechnologii ", "depth": 3, "duplicate": false, "content_hash": "f5ede314058470c715f62efc76956861", "word_count": 476, "headings": [{"level": 1, "text": "Zak\u0142ad Efekt\u00f3w Kwantowych w Nanostrukturach"}, {"level": 2, "text": "Stopka"}]}}