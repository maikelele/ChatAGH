{"metadata": {"url": "https://dss.agh.edu.pl/swiadczenia/stypendium-rektora", "title": " Stypendium rektora -- Dzia\u0142 Spraw Studenckich AGH ", "depth": 1, "duplicate": false, "content_hash": "fce3791ca4c8867d9dcb55dfb363540c", "word_count": 1155, "headings": [{"level": 1, "text": "Stypendium rektora"}, {"level": 2, "text": "Kontakt"}, {"level": 1, "text": ""}, {"level": 2, "text": "Stopka"}]}, "content": "#  Stypendium rektora -- Dzia\u0142 Spraw Studenckich AGH \n\nURL: https://dss.agh.edu.pl/swiadczenia/stypendium-rektora\nCrawled: 2025-03-20 01:35:08\n\nPrzejd\u017a do tre\u015bci\n\nPrzejd\u017a do stopki\n\n Stypendium rektora \n\nKomunikat Prorektora ds. Studenckich w sprawie termin\u00f3w sk\u0142adania wniosk\u00f3w o stypendia w semestrze letnim roku akademickiego 2024/2025\n\nKomunikat Prorektora ds. Studenckich w sprawie wyd\u0142u\u017cenia terminu sk\u0142adania wniosk\u00f3w o stypendium socjalne i stypendium dla os\u00f3b niepe\u0142nosprawnych w semestrze letnim roku akademickiego 2024/2025\n\nWniosek nale\u017cy wype\u0142ni\u0107 w USOSweb, wydrukowa\u0107 i podpisa\u0107.\n Wnioski zarejestrowane w systemie, ale niez\u0142o\u017cone w BOSS nie b\u0119d\u0105 podlega\u0107 rozpatrzeniu.\n\nRodzaj stypendium\n\nTermin sk\u0142adania wniosk\u00f3w\n\nsocjalne\n\ndo\n 10 marca 2025 r.\n tura w USOSweb otwarta od 14 lutego 2025 r.\n\ndla os\u00f3b niepe\u0142nosprawnych\n\ndo\n 10 marca 2025 r.\n tura w USOSweb otwarta od 14 lutego 2025 r.\n\nrektora dla student\u00f3w rozpoczynaj\u0105cych\n I rok studi\u00f3w II stopnia\n w semestrze letnim 2024/2025\n\ndo \n17 marca 2025 r\n.\n tura w USOSweb otwarta od 24 lutego 2025 r.\n\nAplikowanie o stypendium rektora na semestr letni roku akademickiego 2024/2025 \ndla student\u00f3w rozpoczynaj\u0105cych pierwszy semestr studi\u00f3w drugiego stopnia\n zostanie uruchomione w\u00a0systemie USOSweb w dniu \n24 lutego 2025 r.\u00a0\n Wniosek nale\u017cy wygenerowa\u0107 w USOS i z\u0142o\u017cy\u0107 w BOSS do\u00a0\n17 marca 2025 r.\n\nW przypadku student\u00f3w studi\u00f3w II stopnia rozpoczynaj\u0105cych si\u0119 w\u00a0semestrze letnim roku akademickiego 2024/2025, punktowana jest \u015brednia ocen uzyskana w \nostatnim roku nauki na studiach I stopnia\n. Je\u017celi ostatni rok studi\u00f3w I stopnia trwa jeden semestr, bierze si\u0119 pod uwag\u0119 \u015bredni\u0105 ocen uzyskan\u0105 w tym semestrze. Wniosek nale\u017cy wype\u0142ni\u0107 w\u00a0USOSweb, a\u00a0nast\u0119pnie z\u0142o\u017cy\u0107 w\u00a0formie papierowej w BOSS.\n\nStudent, kt\u00f3ry w semestrze letnim roku akademickiego 2024/2025 rozpoczyna studia II stopnia w\u00a0AGH, mo\u017ce otrzyma\u0107 stypendium rektora z uwzgl\u0119dnieniem \nosi\u0105gni\u0119\u0107 naukowych, artystycznych lub sportowych\n tylko, je\u017celi ubiega\u0142 si\u0119 o to stypendium na podstawie tych samych osi\u0105gni\u0119\u0107 na ostatnim semestrze studi\u00f3w I stopnia w AGH w roku akademickim 2024/2025. W takiej sytuacji przyznana liczba punkt\u00f3w za osi\u0105gni\u0119cia naukowe, artystyczne lub sportowe nie ulega zmianie. W tym przypadku, do wniosku nale\u017cy wprowadzi\u0107 te same osi\u0105gni\u0119cia, co w semestrze zimowym \u2013 \nnie ma konieczno\u015bci ponownego do\u0142\u0105czania dokument\u00f3w potwierdzaj\u0105cych te osi\u0105gni\u0119cia\n. Wniosek nale\u017cy wype\u0142ni\u0107 w USOSweb, a nast\u0119pnie z\u0142o\u017cy\u0107 w\u00a0formie papierowej w BOSS.\n\nLiczba mo\u017cliwych do przyznania stypendi\u00f3w rektora na I roku studi\u00f3w II stopnia rozpoczynaj\u0105cych si\u0119 w semestrze letnim zostanie ustalona w\u00a0terminie \ndo 21 marca 2025 r\n.\n\nWnioski o przyznanie stypendium rektora zostan\u0105 rozpatrzone nie p\u00f3\u017aniej, ni\u017c do \n4 kwietnia 2025 r\n.\n Stypendia rektora zostan\u0105 wyp\u0142acone \ndo 30 kwietnia 2025 r\n.\n\nStypendia rektora w semestrze letnim roku akademickiego 2024/2025 przyznawane s\u0105\u00a0\nw oparciu o list\u0119 rankingow\u0105 ustalon\u0105 na podstawie sumy punkt\u00f3w uzyskanych za \u015bredni\u0105 ocen oraz punkt\u00f3w za ka\u017cde uznane osi\u0105gni\u0119cie naukowe, artystyczne lub sportowe\n. Szczeg\u00f3\u0142owe zasady oraz\u00a0 punktacja znajduje si\u0119 w \u00a7 26-31 Regulaminu \u015bwiadcze\u0144 dla student\u00f3w AGH.\n\n1. Kto mo\u017ce ubiega\u0107 si\u0119 o stypendium?\n\n\u00a0Studenci przyj\u0119ci na I rok studi\u00f3w I stopnia w roku akademickim 2024/2025\n Stypendium rektora otrzymuje student przyj\u0119ty na pierwszy rok studi\u00f3w w roku z\u0142o\u017cenia egzaminu maturalnego,\n kt\u00f3ry jest:\n 1. laureatem olimpiady mi\u0119dzynarodowej albo laureatem lub finalist\u0105 olimpiady stopnia centralnego,\n o kt\u00f3rych mowa w przepisach o systemie o\u015bwiaty;\n 2. medalist\u0105 co najmniej wsp\u00f3\u0142zawodnictwa sportowego o tytu\u0142 Mistrza Polski w danym sporcie,\n o kt\u00f3rym mowa w przepisach o sporcie.\n\nKa\u017cdy student pierwszego roku spe\u0142niaj\u0105cy warunek z pkt. 1 lub 2 jest uprawniony do otrzymania stypendium rektora.\n Stypendium to mo\u017cna otrzyma\u0107 tylko z jednego tytu\u0142u.\n Decyzj\u0119 o przyznaniu i wysoko\u015bci stypendium podejmuje Rektor.\n\nDo wniosku o stypendium nale\u017cy za\u0142\u0105czy\u0107 kopi\u0119 potwierdzenia wykazanego w nim osi\u0105gni\u0119cia.\n Student zobowi\u0105zany jest r\u00f3wnie\u017c do posiadania przy sobie orygina\u0142u potwierdzenia do wgl\u0105du pracownika Uczelni.\n\nWykaz olimpiad przedmiotowych uprawniaj\u0105cych do otrzymania stypendium\n\nWykaz olimpiad tematycznych uprawniaj\u0105cych do otrzymania stypendium\n\nWykaz polskich zwi\u0105zk\u00f3w sportowych - organizator\u00f3w zawod\u00f3w sportowych o tytu\u0142 Mistrza Polski\n\nStudenci AGH\n\nStypendium rektora dla najlepszych student\u00f3w mo\u017ce otrzyma\u0107\u00a0\nstudent AGH\n\u00a0co najmniej II roku studi\u00f3w I stopnia,\n kt\u00f3ry w minionym roku akademickim:\n\n- uzyska\u0142 \u015bredni\u0105 ocen co najmniej 4,00\n \u00a0\u00a0\u00a0 i/ lub\n - posiada\u0142 osi\u0105gni\u0119cia naukowe\n \u00a0\u00a0\u00a0 i/lub\n - posiada\u0142 osi\u0105gni\u0119cia artystyczne\n \u00a0\u00a0\u00a0 i/lub\n - osi\u0105gn\u0105\u0142 wysokie wyniki sportowe we wsp\u00f3\u0142zawodnictwie mi\u0119dzynarodowym lub krajowym\n oraz posiada wszystkie zaliczenia i egzaminy z przedmiot\u00f3w obj\u0119tych programem studi\u00f3w.\n\nWniosek nale\u017cy wygenerowa\u0107 w USOSweb i wydrukowa\u0107 (dwustronnie)!\n Za\u0142\u0105czniki do wniosku nale\u017cy ponumerowa\u0107 zgodnie z kolejno\u015bci\u0105 wskazan\u0105 we wniosku.\n Dopuszcza si\u0119 z\u0142o\u017cenie kopii dokument\u00f3w potwierdzaj\u0105cych osi\u0105gni\u0119cia.\n Osi\u0105gni\u0119cia wykazane we wniosku uzyskane w zawodach, kt\u00f3rych organizatorem jest AZS nie wymagaj\u0105 do\u0142\u0105czania za\u0142\u0105cznik\u00f3w potwierdzaj\u0105cych uzyskanie punktowanego miejsca na zawodach.\n\nPotwierdzenie procentowego udzia\u0142u w osi\u0105gni\u0119ciu\n\n2.\u00a0\nStypendium rektora nie mo\u017ce otrzyma\u0107:\n\nStudent, kt\u00f3ry posiada deficyt punkt\u00f3w ECTS.\n\nStudent, kt\u00f3ry po uko\u0144czeniu jednego kierunku studi\u00f3w kontynuuje nauk\u0119 na drugim kierunku studi\u00f3w, chyba \u017ce kontynuuje on studia po uko\u0144czeniu studi\u00f3w pierwszego stopnia w celu uzyskania tytu\u0142u zawodowego magistra lub r\u00f3wnorz\u0119dnego. Nie mo\u017ce zatem otrzyma\u0107 stypendium Rektora osoba, kt\u00f3ra uko\u0144czy\u0142a ju\u017c jeden kierunek studi\u00f3w z tytu\u0142em zawodowym magistra lub r\u00f3wnorz\u0119dnym, a tak\u017ce student, kt\u00f3ry po uko\u0144czeniu studi\u00f3w pierwszego stopnia rozpocz\u0105\u0142 nauk\u0119 na kolejnych studiach pierwszego stopnia.\n\nStudent, kt\u00f3rego \u0142\u0105czny okres studiowania przekroczy\u0142 12 semestr\u00f3w (zgodnie z art. 93 ust. 4-8 Ustawy).\n\nWa\u017cne!\n\n1. \u015awiadczenia, o kt\u00f3rych mowa w art. 86 Ustawy - w tym stypendium rektora - przys\u0142uguj\u0105 na studiach pierwszego i drugiego stopnia, jednak nie d\u0142u\u017cej ni\u017c przez okres 12 semestr\u00f3w, bez wzgl\u0119du na ich pobieranie przez studenta, z tym zastrze\u017ceniem, \u017ce w ramach tego okresu \u015bwiadczenia przys\u0142uguj\u0105:\n - na studiach pierwszego stopnia - nie d\u0142u\u017cej ni\u017c przez 9 semestr\u00f3w,\n - na studiach 2 stopnia -\u00a0 nie d\u0142u\u017cej ni\u017c przez 7 semestr\u00f3w.\n Przepisy te stosuje si\u0119 r\u00f3wnie\u017c do os\u00f3b studiuj\u0105cych lub posiadaj\u0105cych tytu\u0142y zawodowe uzyskane za granic\u0105.\n 2.\u00a0W przypadku studiowania przez studenta wi\u0119cej ni\u017c jednego kierunku studi\u00f3w i posiadania \u015bredniej ocen odpowiedniej do otrzymania stypendium rektora dla najlepszych student\u00f3w na wi\u0119cej ni\u017c jednym kierunku, stypendium to mo\u017cna pobiera\u0107 tylko na jednym z nich, wskazanym przez studenta.\n 3. Zmiana kierunku studi\u00f3w w trakcie studi\u00f3w, w przypadku uzyskania odpowiednio wysokiej \u015bredniej ocen, daje mo\u017cliwo\u015b\u0107 ubiegania si\u0119 o stypendium rektora dla najlepszych student\u00f3w na nowym kierunku.\n 4. W przypadku posiadania przez studenta uprawnie\u0144 do otrzymywania stypendium rektora dla najlepszych student\u00f3w z tytu\u0142u wi\u0119cej ni\u017c jednego osi\u0105gni\u0119cia wszystkie osi\u0105gni\u0119cia nale\u017cy wskaza\u0107 na jednym wniosku.\n 5. Ze wzgl\u0119du na konkursowy charakter przyznawania stypendium rektora student, kt\u00f3ry z\u0142o\u017cy wniosek\u00a0\u00a0\npo wyznaczonym terminie otrzyma decyzj\u0119 odmawiaj\u0105c\u0105 przyznania stypendium\n, niezale\u017cnie od przyczyny niedotrzymania terminu.\n 6. Przebywanie na urlopie przez studenta, kt\u00f3ry otrzyma\u0142 stypendium rektora dla najlepszych student\u00f3w, nie powoduje utraty uprawnie\u0144 do jego otrzymywania.\n 7. Student mo\u017ce r\u00f3wnocze\u015bnie otrzymywa\u0107 stypendium rektora dla najlepszych student\u00f3w i\u00a0stypendium ministra.\n\nKontakt\n\nBOSS\n - osoby zajmuj\u0105ce si\u0119 obs\u0142ug\u0105 \u015bwiadcze\u0144 na poszczeg\u00f3lnych Wydzia\u0142ach\n\nbudynek C-7\n pok\u00f3j 112b\n\nponiedzia\u0142ek \u2013 wtorek\n 9:00 \u2013 15:00\n czwartek - pi\u0105tek\n 7:30 \u2013 13:30\n\n BOSS\n budynek C-5\n pok\u00f3j 008\n\ndss@agh.edu.pl\n\nmgr in\u017c. Katarzyna Kupis\n +48 12 617 35 32\nkupis@agh.edu.pl\n\nmgr Urszula Kozaczuk\n +48 12 617 33 62\nkozaczuk@agh.edu.pl\n\nDorota Mizerska\n +48 12 617 34 47\ndorotami@agh.edu.pl\n\nStopka\n\nArchiwum dokument\u00f3w\n\nDzia\u0142 Spraw Studenckich\nAkademia G\u00f3rniczo-Hutnicza\nim. Stanis\u0142awa Staszica w Krakowie\nAl. Mickiewicza 30\n30-059 Krak\u00f3w\n\nBiuro Obs\u0142ugi Spraw Studenckich\nbudynek C-7, pok\u00f3j 112\nSekcja Obs\u0142ugi Organizacji Studenckich\nbudynek C-1, pok\u00f3j 111\nSekcja Wyp\u0142at i Rozlicze\u0144 Stypendi\u00f3w\nbudynek C-1, pok\u00f3j 111\ne-mail: dss@agh.edu.pl\n\nBack"}