{"content": "#  Geofizyka -- WGGIOS AGH \n\nURL: https://www.wggios.agh.edu.pl/kandydaci/geofizyka\nCrawled: 2025-03-19 21:32:16\n\nPrzejd\u017a do tre\u015bci\n\nPrzejd\u017a do stopki\n\n Geofizyka \n\nStudenci unikalnego w skali kraju kierunku Geofizyka s\u0105 przygotowywani do projektowania i wykonywania bada\u0144 geofizycznych, do poszukiwaniu z\u0142\u00f3\u017c rud, minera\u0142\u00f3w, ropy naftowej i gazu, oceny zagro\u017ce\u0144 naturalnych i powodowanych dzia\u0142alno\u015bci\u0105 cz\u0142owieka oraz rozpoznania budowy geologicznej.\n\nKo\u0144cz\u0105c te studia, b\u0119dziesz m.in. posiada\u0142 umiej\u0119tno\u015b\u0107 pos\u0142ugiwania si\u0119 oprogramowaniem komputerowym do wizualizacji i przetwarzania danych geofizycznych oraz potrafi\u0142 interpretowa\u0107 wyniki bada\u0144.\n\nW trakcie studi\u00f3w odb\u0119dziesz praktyki terenowe z geologii og\u00f3lnej (semestr 2 studi\u00f3w stacjonarnych I stopnia) i z metod geofizycznych (semestr 6 studi\u00f3w stacjonarnych I stopnia).\n\nPraktyki zawodowe z geofizyki odbywane s\u0105 w czasie letniej przerwy na 6 semestrze studi\u00f3w stacjonarnych I stopnia. Trwaj\u0105 4 tygodnie.\n\nDo najwa\u017cniejszych instytucji i firm, z kt\u00f3rymi Wydzia\u0142 wsp\u00f3\u0142pracuje przy organizacji praktyk nale\u017c\u0105 m.in.:\n\nInstytut Geofizyki PAN w Warszawie,\n\nInstytut Nafty i Gazu \u2013 Pa\u0144stwowy Instytut Badawczy w Krakowie,\n\nInstytut Gospodarki Surowcami Mineralnymi i Energi\u0105 PAN w Krakowie,\n\nPa\u0144stwowy Instytut Geologiczny \u2013 Pa\u0144stwowy Instytut Badawczy w Warszawie,\n\nPolskie G\u00f3rnictwo Naftowe i Gazownictwo,\n\npolskie kopalnie w\u0119gla,\n\nGeofizyka Toru\u0144,\n\nGeopartner.\n\nAbsolwenci kierunku geofizyka mog\u0105 pracowa\u0107 jako:\n\ngeofizycy (r\u00f3wnie\u017c na stanowiskach geologicznych, g\u00f3rniczych, in\u017cynierskich, wiertniczych),\n\nosoby prowadz\u0105ce geofizyczne i geologiczno-g\u00f3rnicze prace pomiarowe,\n\nprojektanci system\u00f3w do przetwarzania i interpretacji danych geofizycznych oraz geologiczno-g\u00f3rniczych,\n\nosoby zajmuj\u0105ce si\u0119 obs\u0142ug\u0105 sieci sejsmometrycznych w kopalniach w\u0119gla kamiennego i miedzi,\n\nosoby dokumentuj\u0105ce badania geofizyczne i geologiczno-g\u00f3rnicze,\n\npracownicy naukowi,\n\npracownicy laboratori\u00f3w i obserwatori\u00f3w geofizycznych.\n\nZatrudniaj\u0105 ich:\n\nfirmy geofizyczne, g\u00f3rnicze i geologiczne, zajmuj\u0105ce si\u0119 poszukiwaniami i wydobyciem gazu ziemnego, ropy naftowej, siarki, miedzi, w\u0119gla i innych surowc\u00f3w, np. Polskie G\u00f3rnictwo Naftowe i Gazownictwo, TOTAL Polska, Grupa Lotos, PKN Orlen, Geopartner, Shell Polska, Geofizyka Toru\u0144, a tak\u017ce Chevron, Saudi Aramco, Schlumberger, CGG, BG Group.\n\njednostki naukowe, o\u015brodki badawczo-rozwojowe, np. Instytut Geofizyki PAN w Warszawie, Instytut Nafty i Gazu \u2013 PIB w Krakowie, Instytut Gospodarki Surowcami Mineralnymi i Energi\u0105 PAN Krak\u00f3w, Pa\u0144stwowy Instytut Geologiczny \u2013 Pa\u0144stwowy Instytut Badawczy w Warszawie,\n\nlaboratoria i obserwatoria geofizyczne,\n\nszko\u0142y wy\u017csze wymagaj\u0105ce wy\u017cszego wykszta\u0142cenia technicznego,\n\nw\u0142asna dzia\u0142alno\u015b\u0107 gospodarcza w zakresie bada\u0144 geofizycznych,\n\ninne instytucje.\n\nPo uko\u0144czeniu studi\u00f3w I stopnia b\u0119dziesz potrafi\u0142:\n\nwykona\u0107 pomiary geofizyczne w celu realizacji zada\u0144 poszukiwawczych i in\u017cynierskich: rozpoznania budowy geologicznej, poszukiwania z\u0142\u00f3\u017c (gazu, ropy naftowej, wody, surowc\u00f3w skalnych), badania struktury przypowierzchniowej (osuwisk, pod\u0142o\u017ca budowlanego), oceny zagro\u017ce\u0144 naturalnych i indukowanych dzia\u0142alno\u015bci\u0105 cz\u0142owieka, w szczeg\u00f3lno\u015bci zagro\u017ce\u0144 zwi\u0105zanych z pozyskiwaniem energii i surowc\u00f3w,\n\nokre\u015bli\u0107 zwi\u0105zek mi\u0119dzy wynikami pomiar\u00f3w geofizycznych a parametrami fizycznymi i geometrycznymi o\u015brodka skalnego,\n\nwykorzysta\u0107 wiedz\u0119 geologiczn\u0105 i sozologiczn\u0105 w interpretacji danych geofizycznych,\n\nrealizowa\u0107 projekty z wykorzystaniem nowoczesnych narz\u0119dzi informatycznych do wizualizacji i wst\u0119pnego przetwarzania danych geofizycznych,\n\npos\u0142ugiwa\u0107 si\u0119 j\u0119zykiem obcym na poziomie bieg\u0142o\u015bci B2, a tak\u017ce obcym j\u0119zykiem specjalistycznym z zakresu geofizyki,\n\npracowa\u0107 w zespole.\n\nJe\u015bli dodatkowo uko\u0144czysz studia z geofizyki na II stopniu, b\u0119dziesz umia\u0142:\n\nsamodzielnie zaprojektowa\u0107 i wykona\u0107 pomiary geofizyczne z wykorzystaniem w\u0142a\u015bciwych metod badawczych,\n\nsamodzielnie obs\u0142ugiwa\u0107 geofizyczn\u0105 aparatur\u0119 badawcz\u0105,\n\nwykona\u0107 interpretacj\u0119 jako\u015bciow\u0105 i ilo\u015bciow\u0105 uzyskanych wynik\u00f3w przy u\u017cyciu nowoczesnego oprogramowania,\n\nopisa\u0107 i przeprowadzi\u0107 analiz\u0119 parametr\u00f3w geofizycznych, mierzonych za pomoc\u0105 r\u00f3\u017cnych metod, w aspekcie zr\u00f3\u017cnicowania w\u0142asno\u015bci fizycznych ska\u0142 i dynamiki zachodz\u0105cych proces\u00f3w fizycznych.\n\nStopka\n\nSpis pracownik\u00f3w\n\nBaza Danych o Autorach i Publikacjach\n\nDokumenty AGH\n\nLicencje i oprogramowanie\n\nPoczta AGH\n\nRozbudowa Centrum Mi\u0119kinia\n\nDeklaracja dost\u0119pno\u015bci\n\nUBPO\n\nRegulamin studi\u00f3w\n\nUSOS\n\nSylabus AGH\n\nPomoc materialna dla student\u00f3w\n\nProgram Erasmus+\n\nStudium J\u0119zyk\u00f3w Obcych\n\nWydzia\u0142 Geologii, Geofizyki i Ochrony \u015arodowiska\nAkademia G\u00f3rniczo-Hutnicza \nim. Stanis\u0142awa Staszica\n\nal. Mickiewicza 30\n30-059 Krak\u00f3w\n\nNIP AGH: 675 000 19 23 \n\nNr konta Wydzia\u0142u:\n58 1240 4722 1111 0000 4859 2918\nBank Pekao S.A. Krak\u00f3w\n\nDziekanat\ntel. +48.12.617.23.50\u201351\ne-mail: dziekanatwggios@agh.edu.pl\n\nBiuro Dziekana\ntel. +48.12.617.32.54\ne-mail: wggios@agh.edu.pl\n\n \u00a9 2023 Wydzia\u0142 Geologii, Geofizyki i Ochrony \u015arodowiska AGH\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://www.wggios.agh.edu.pl/kandydaci/geofizyka", "title": " Geofizyka -- WGGIOS AGH ", "depth": 3, "duplicate": false, "content_hash": "eadfcd3b82d6b2820916b35f577758d7", "word_count": 590, "headings": [{"level": 1, "text": "Geofizyka"}, {"level": 2, "text": "Stopka"}]}}