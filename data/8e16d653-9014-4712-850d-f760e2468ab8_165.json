{"content": "#  Geotermia -- Studia podyplomowe \n\nURL: https://podyplomowe.agh.edu.pl/oferta-studiow-podyplomowych/geotermia\nCrawled: 2025-03-19 21:16:25\n\nPrzejd\u017a do tre\u015bci\n\nPrzejd\u017a do stopki\n\n Geotermia \n\nOsoba do kontaktu\n\nmgr in\u017c. Tomasz Kowalski\n tel.: 12 617 22 06\n tel. kom.: +48 570 490 440\ntkowal@agh.edu.pl\n\nmgr in\u017c. Kamil Bandura\n tel. kom.: +48 506 465 313\nkbandura@agh.edu.pl\n\ndr hab. in\u017c. Tomasz \u015aliwa, prof. AGH\n tel.: 12 617 22 17\nsliwa@agh.edu.pl\n\nOrganizator studi\u00f3w\n\nWydzia\u0142 Wiertnictwa, Nafty i Gazu\n Katedra Wiertnictwa i Geoin\u017cynierii\n Laboratorium Geoenergetyki\n\nal. Mickiewicza 30, 30-059 Krak\u00f3w\n pawilon A-4, pok\u00f3j 32\n\nStudia maj\u0105 na celu przekazanie wiedzy z zakresu poszukiwania, udost\u0119pniania, eksploatacji, transportu, magazynowania i wykorzystania energii cieplnej Ziemi (ciep\u0142a geotermalnego i innego pochodzenia ciep\u0142a zawartego w g\u00f3rotworze). Zakres studi\u00f3w obejmuje techniki i technologie realizacji prac geologicznych umo\u017cliwiaj\u0105cych poszukiwanie, udost\u0119pnianie, eksploatacj\u0119 i magazynowanie ciep\u0142a. Ciep\u0142o Ziemi rozumiane jest jako ciep\u0142o zawarte w wodach termalnych i w ska\u0142ach g\u00f3rotworu. Celem jest wi\u0119c zapoznanie s\u0142uchaczy z zagadnieniami wi\u0105\u017c\u0105cymi si\u0119 z geotermi\u0105, z technikami wiertniczymi i geoin\u017cynieryjnymi, stosowanymi przy wykorzystywaniu bezpo\u015brednim energii geotermalnej oraz za po\u015brednictwem geotermalnych/gruntowych pomp ciep\u0142a.\n\nZ racji skondensowania przekazywanej wiedzy na zagadnieniach geotermii (g\u0142\u00f3wnie geotermalnych/gruntowych pomp ciep\u0142a) studia skierowane s\u0105 g\u0142\u00f3wnie dla projektant\u00f3w system\u00f3w ogrzewania, \u017ar\u00f3de\u0142 ciep\u0142a, geolog\u00f3w wojew\u00f3dzkich i powiatowych oraz wykonawc\u00f3w wierce\u0144. Przekazywana wiedza obejmuje termiczne w\u0142a\u015bciwo\u015bci ska\u0142 i magazynowanie energii w g\u00f3rotworze, techniki i technologie oraz urz\u0105dzenia wiertnicze, podstawy geotechniki i geoin\u017cynieria, szeroko i interdyscyplinarnie potraktowane zagadnienia geotermii, wybrane zagadnienia prawa (szczeg\u00f3lnie g\u00f3rniczego i geologicznego), ciep\u0142ownictwo z energetyk\u0105, hydrogeologi\u0119 i hydrogeochemi\u0119, eksploatacj\u0119 w\u00f3d (podziemnych), zagadnienia ekonomii i zarz\u0105dzania \u015brodowiskiem, podstawy termodynamiki oraz pompy ciep\u0142a, a tak\u017ce p\u0142yny wiertnicze.\n\nLink do Sylabusa\n\nProgram studi\u00f3w podyplomowych obejmuje informacje podstawowe z dziedziny wiertnictwa, geoin\u017cynierii, geotechniki, geoenergetyki, ciep\u0142ownictwa, hydrogeologii, termodynamiki, zagadnie\u0144 prawnych oraz ekonomii i zarz\u0105dzania \u015brodowiskiem.\n\nW zakresie tematycznym znajduj\u0105 si\u0119 tak\u017ce przedmioty bardziej szczeg\u00f3\u0142owe, takie jak termiczne w\u0142a\u015bciwo\u015bci ska\u0142, pompy ciep\u0142a, p\u0142yny wiertnicze, urz\u0105dzenia wiertnicze i geoin\u017cynieryjne oraz eksploatacja w\u00f3d.\n\nW programie studi\u00f3w zawarte s\u0105 tak\u017ce zaj\u0119cia terenowe (w ciep\u0142owniach geotermalnych, w kompleksach basen\u00f3w termalnych, na wierceniach otworowych wymiennik\u00f3w ciep\u0142a). Przedstawione b\u0119d\u0105 zagadnienia poprawnego wykonywania projektu rob\u00f3t geologicznych na otworowe wymienniki ciep\u0142a, w\u0142a\u015bciwej weryfikacji takich PRG, a tak\u017ce raport\u00f3w powykonawczych (innej dokumentacji geologicznej).\n\nStudia przeznaczone s\u0105 dla os\u00f3b po studiach wy\u017cszych technicznych, zatrudnionych w przemy\u015ble, w poszukiwaniach i udost\u0119pnianiu surowc\u00f3w, jak i geotechnice, budownictwie, ciep\u0142ownictwie i wiertnictwie. Szczeg\u00f3lnie dotycz\u0105 os\u00f3b zajmuj\u0105cych si\u0119 wykonywaniem projekt\u00f3w i instalacji grzewczych i grzewczo-ch\u0142odniczych oraz wykonywaniem prac geologicznych i ziemnych zwi\u0105zanych z pozyskiwaniem ciep\u0142a Ziemi. Absolwent b\u0119dzie potrafi\u0142 zaprojektowa\u0107 i wykona\u0107 system otworowych wymiennik\u00f3w dla geotermalnych pomp ciep\u0142a pracuj\u0105cych w trybie grzewczym i/lub grzewczo-ch\u0142odniczym.\n\nKandydatami mog\u0105 by\u0107 r\u00f3wnie\u017c absolwenci studi\u00f3w wy\u017cszych, pragn\u0105cy przekwalifikowa\u0107 si\u0119 do pracy w geotermii i projektowaniu system\u00f3w bazuj\u0105cych na geotermalnych/gruntowych pompach ciep\u0142a i cieple geotermalnym zawartym w wodach geotermalnych.\n\nS\u0142uchacze zdob\u0119d\u0105 wiedz\u0119 z zakresu geoenergetyki oraz geoin\u017cynieryjnych i wiertniczych metod, maj\u0105cych g\u0142\u00f3wnie na celu udost\u0119pnianie i wykorzystanie ciep\u0142a Ziemi (tzn. ciep\u0142a geotermalnego i innego pochodzenia ciep\u0142a zawartego w g\u00f3rotworze), a tak\u017ce projektowanie takich prac.\n\nCzas trwania:\n 2 semestry\n\nTryb zg\u0142osze\u0144:\n z\u0142o\u017cenie wymaganych dokument\u00f3w (o przyj\u0119ciu decyduje kolejno\u015b\u0107 zg\u0142osze\u0144)\n\nLiczba miejsc:\n min. 18, max. 25\n\nZaj\u0119cia odbywa\u0107 si\u0119 b\u0119d\u0105 w AGH w Krakowie, na terenie AGH w M\u0142oszowej oraz Uniejowie i na Podhalu.\n\nMiejsce zg\u0142osze\u0144:\n AGH, Wydzia\u0142 Wiertnictwa, Nafty i Gazu\n al. Mickiewicza 30, 30-059 Krak\u00f3w\n pawilon A-4, pok\u00f3j 32\n\nOsoba przyjmuj\u0105ca zg\u0142oszenia:\n mgr in\u017c. Kamil Bandura\n tel. 506 465 313\nkbandura@agh.edu.pl\n\nTermin zg\u0142osze\u0144:\n do 31 III 2025\n\nOp\u0142aty:\n 6 966 z\u0142 (3 483 z\u0142/semestr)\n\nWarunki rekrutacji:\n uko\u0144czenie studi\u00f3w I stopnia (matematyka, fizyka, chemia na poziomie uczelni wy\u017cszej, dopuszczalny jest licencjat)\n\nformularz zg\u0142oszeniowy \nplik do pobrania\n\npo\u015bwiadczona przez Uczelni\u0119 kopia dyplomu uko\u0144czenia studi\u00f3w wy\u017cszych\n\npo\u015bwiadczenie wniesienia op\u0142aty za studia podyplomowe za pierwszy semestr studi\u00f3w, nie p\u00f3\u017aniej ni\u017c w terminie 14 dni przed rozpocz\u0119ciem zaj\u0119\u0107 dydaktycznych w ramach studi\u00f3w podyplomowych\n\nskierowanie z zak\u0142adu pracy (mo\u017cna r\u00f3wnie\u017c zg\u0142asza\u0107 si\u0119 indywidualnie), zawieraj\u0105ce deklaracj\u0119 dokonania op\u0142aty za studia\n\nStopka\n\nOferta studi\u00f3w podyplomowych\n\nDokumenty dla kandydat\u00f3w\n\nInformacje dla organizator\u00f3w\n\nKursy i szkolenia (IFK)\n\nBack", "metadata": {"url": "https://podyplomowe.agh.edu.pl/oferta-studiow-podyplomowych/geotermia", "title": " Geotermia -- Studia podyplomowe ", "depth": 2, "duplicate": false, "content_hash": "b1ca4957a23fbf756961862be5613d0f", "word_count": 630, "headings": [{"level": 1, "text": "Geotermia"}, {"level": 2, "text": "Stopka"}]}}