{"content": "37\nBiuletyn  AGHHIsToRIA   \nJan Anio\u0142a urodzi\u0142 si\u0119 11 kwietnia 1908 roku \nw miejscowo\u015bci Lasek ko\u0142o Poznania. W 1929 roku \nw Pa\u0144stwowym Gimnazjum Humanistycznym \nw Bydgoszczy uzyska\u0142 egzamin dojrza\u0142o\u015bci. \nW okresie 1929\u20131930 odby\u0142 s\u0142u\u017cb\u0119 wojskow\u0105 \nw Szkole Podchor\u0105\u017cych Rezerwy Artylerii we W\u0142o -\ndzimierzu Wo\u0142y\u0144skim.\nPo odbyciu s\u0142u\u017cby wojskowej rozpocz\u0105\u0142 studia \nna Wydziale Mechanicznym Politechniki Gda\u0144 -\nskiej, kt\u00f3re uko\u0144czy\u0142 w 1935 roku uzyskuj\u0105c tytu\u0142 \nmagistra in\u017cyniera mechanika. Prac\u0119 zawodow\u0105 \nrozpocz\u0105\u0142 bezpo\u015brednio po uko\u0144czeniu studi\u00f3w, \npracuj\u0105c kolejno, jako in\u017cynier mechanik w Fabry -\nce Maszyn \u201eLippop, Rau i Loewenstein\u201d w War -\nszawie, Pszczy\u0144skich Zak\u0142adach Mechanicznych \nw Katowicach i Zak\u0142adach Hutniczych w Trzy\u0144cu. \nW czasie pracy w przemy\u015ble hutniczym bra\u0142 te\u017c \nudzia\u0142, mi\u0119dzy innymi: w projektowaniu i budowie \nnowego zak\u0142adu hutniczego, stalowni martenow -\nskiej, walcowni i ci\u0105garni drutu w Lublinie.\nW sierpniu 1939 roku zosta\u0142 zmobilizowany. \nW ramach 5 Dywizjonu  Artylerii Konnej bra\u0142 udzia\u0142 \nw wojnie obronnej i zosta\u0142 ranny, nast\u0119pnie \newakuowany ze szpitalem na W\u0119gry. Pod koniec \n1939 roku przedosta\u0142 si\u0119 do Francji, gdzie przy -\ndzielony zosta\u0142 do 2 Dywizji Strzelc\u00f3w Pieszych \nWojska Polskiego we Francji i w 1940 roku wzi\u0105\u0142 \nudzia\u0142 w kampanii francuskiej. Po kapitulacji \nFrancji zosta\u0142 internowany w Szwajcarii. Tam w la -\ntach 1942\u20131943 na Politechnice w Zurychu stara\u0142 \nsi\u0119 pog\u0142\u0119bi\u0107 swoj\u0105 wiedz\u0119 w zakresie metalurgii \n\u017celaza, przez 4 semestry by\u0142 s\u0142uchaczem wyk\u0142adu \n\u201eMetalurgia \u017celaza\u201d profesora Durrera. Nast\u0119p -\nnie w 1944 roku przedosta\u0142 si\u0119 do Anglii, gdzie \nzosta\u0142 wcielony do 4 Dywizji Piechoty. W okresie \n1945\u20131946 odby\u0142 roczn\u0105 praktyk\u0119 w Warsztatach \nMechanicznych w Stirling. Za zas\u0142ugi wojenne \nzosta\u0142 odznaczony Medalem \u201eZa udzia\u0142 w wojnie \nobronnej 1939\u201d i Krzy\u017cem Walecznych.\nW 1946 roku powr\u00f3ci\u0142 do kraju i podj\u0105\u0142 prac\u0119 \nw przemy\u015ble hutniczym. W latach 1946\u20131948 pra -\ncowa\u0142 w Biurze Projektowania Urz\u0105dze\u0144 Przemys\u0142u \nHutniczego \u201eBiptohut\u201d w Gliwicach, przechodz\u0105c \nkolejno od stanowiska konstruktora do dyrektora \ntechnicznego. Wykaza\u0142 si\u0119 ogromnym zaanga\u017co -\nwaniem w odbudow\u0119, modernizacj\u0119 i rozbudow\u0119 \npolskiego hutnictwa. W 1948 roku zosta\u0142 powo\u0142a -\nny na stanowisko dyrektora Dzia\u0142u Projektowania Nowej Huty w \u00f3wczesnym Biprohucie, \na w 1949 roku na dyrektora naczelnego \nwyodr\u0119bnionego przedsi\u0119biorstwa Nowa \nHuta. W 1954 roku zosta\u0142 dyrektorem De -\npartamentu Budowy Nowych Hut w Mini -\nsterstwie Hutnictwa. Osobi\u015bcie prowadzi\u0142 \nstudia i badania zwi\u0105zane z wyborem \nterenu Nowej Huty oraz by\u0142 w zespole \nfachowc\u00f3w opracowuj\u0105cych dane tech -\nniczne i za\u0142o\u017cenia do projektu Nowej Huty. \nWsp\u00f3\u0142pracowa\u0142 i osobi\u015bcie kierowa\u0142 praca -\nmi projektowymi i organizacj\u0105 we wszyst -\nkich fazach budowy kombinatu. Opracowa\u0142 \nza\u0142o\u017cenia i projekt koncepcyjny maksymal -\nnej rozbudowy huty. W latach 1955\u20131959 \npe\u0142ni\u0142 funkcj\u0119 dyrektora naczelnego Biura \nStudi\u00f3w i Projekt\u00f3w Hutnictwa \u201eBiprostal\u201d \nw Krakowie. By\u0142 inicjatorem i bra\u0142 udzia\u0142 \nw projektowaniu nowoczesnych rozwi\u0105za\u0144 \ntechnologicznych i konstrukcyjnych najwi\u0119k -\nszych obiekt\u00f3w hutniczych oraz w opracowaniu \nprojekt\u00f3w modernizacji i rekonstrukcji Huty \n\u201eZawiercie\u201d, projektu rozbudowy Huty \u201eBobrek\u201d \ni Huty \u201eKo\u015bciuszko\u201d. W latach 1949\u20131959 wyje\u017cd\u017ca\u0142 \ndo ZSRR jako przewodnicz\u0105cy delegacji ekspert\u00f3w \nMinisterstwa Hutnictwa w sprawach dostaw pro -\njekt\u00f3w i urz\u0105dze\u0144 hut. By\u0142 cz\u0142onkiem i ekspertem \nkomisji rz\u0105dowej do oceny projektu wst\u0119pnego \nbudowy Nowej Huty i rozbudowy Huty im. Lenina \noraz przewodnicz\u0105cym komisji oceny wielu pro -\njekt\u00f3w technicznych huty, pe\u0142nomocnikiem rz\u0105du \ndla budowy, przygotowania za\u0142ogi eksploatacyjnej \noraz uruchomienia i podj\u0119cia eksploatacji Huty \nim. Lenina. W 1959 roku zosta\u0142 zaproszony przez \nMinisterstwo Hutnictwa Czechos\u0142owackiej Repu -\nbliki Socjalistycznej.\nPotrzeba rozwi\u0105zywania zagadnie\u0144 naukowo -\n-technicznych zwi\u0105zanych z budow\u0105 Nowej Huty \nzbli\u017cy\u0142a go z AGH na tyle mocno, \u017ce w 1952 roku na \nWydziale Metalurgicznym podj\u0105\u0142 prac\u0119 nauko -\nwo-dydaktyczn\u0105. Pocz\u0105tkowo prowadzi\u0142 wyk\u0142ady \n\u201eZasady projektowania Hut\u201d. W 1955 roku otrzyma\u0142 \ntytu\u0142 zast\u0119pcy profesora oraz obj\u0105\u0142 kierownictwo \nZak\u0142adu Projektowania Hut w Katedrze Ekonomiki \ni Organizacji Hutnictwa. W 1957 roku otrzyma\u0142 tytu\u0142 \nnaukowy docenta i zosta\u0142 kierownikiem Katedry \nMaszyn Hutniczych na Wydziale Maszyn G\u00f3rni -\nczych i Hutniczych, kierownictwo to sprawowa\u0142 Poczet rektor\u00f3w Akademii G\u00f3rniczej i Akademii G\u00f3rniczo-Hutniczej \u2013 cz\u0119\u015b\u0107 XV\nJan Anio\u0142a\nRektor w latach  \n1969\u20131972Hieronim Sie\u0144ski  \nBiblioteka G\u0142\u00f3wna AGH\nJan Anio\u0142a w mundurze \nkawalerzysty\nfot. arch. BG AGH\nW latach 1942\u20131943 na \nPolitechnice w Zurychu \nstara\u0142 si\u0119 pog\u0142\u0119bi\u0107 swoj\u0105 \nwiedz\u0119 w zakresie metalurgii \n\u017celaza, przez 4 semestry \nby\u0142 s\u0142uchaczem wyk\u0142adu \n\u201eMetalurgia \u017celaza\u201d \nprofesora Durrera.\n\n38\nmarzec 2022 nr 168 HIsToRIA\na\u017c do przej\u015bcia na emerytur\u0119. W ramach katedry \nprowadzi\u0142 prace naukowo-dydaktyczne dla przemy -\ns\u0142u hutniczego i Komitet\u00f3w PAN. Powoli wdra\u017ca\u0142 \nsi\u0119 w dzia\u0142alno\u015b\u0107 akademick\u0105. W latach 1960\u20131962 \nby\u0142 dziekanem Wydzia\u0142u Maszyn G\u00f3rniczych \ni Hutniczych. W 1962 roku otrzyma\u0142 tytu\u0142 profesora \nnadzwyczajnego. Nast\u0119pnie w latach 1963\u20131969, \nprzez dwie kadencje, by\u0142 prorektorem ds. nauczania \ni w latach 1969\u20131972 rektorem Akademii G\u00f3rniczo -\n-Hutniczej. W 1970 roku otrzyma\u0142 tytu\u0142 profesora \nzwyczajnego. W 1979 roku Senat AGH przyzna\u0142 mu \nwyr\u00f3\u017cnienie doktora honoris causa, uzasadniaj\u0105c \nten wyb\u00f3r nast\u0119puj\u0105co \u201eza zas\u0142ugi dla rozwoju \nmetod projektowania i budowy hut oraz maszyn \ni urz\u0105dze\u0144 hutniczych, a w szczeg\u00f3lno\u015bci urz\u0105dze\u0144 \nochrony \u015brodowiska\u201d.\nW 1969 roku profesor Tadeusz Malkiewicz, oce -\nniaj\u0105c jego dzia\u0142alno\u015bci naukow\u0105, zaprezentowa\u0142 \nto w niezwykle szerokim spektrum, pisz\u0105c mi\u0119dzy \ninnymi: \u201eDzia\u0142alno\u015b\u0107 naukowa profesora skupia \nsi\u0119 g\u0142\u00f3wnie wok\u00f3\u0142 problematyki projektowania \nhut i wydzia\u0142\u00f3w hutniczych i to zar\u00f3wno w od -\nniesieniu do nowych obiekt\u00f3w, jak i modernizacji \nstarych. Wszystkie prace, dotycz\u0105ce tej ogromnej \nproblematyki, koncentruj\u0105 si\u0119 przede wszystkim \nw dw\u00f3ch kierunkach: optymalizacji rozwi\u0105za\u0144 \nkonstrukcyjnych i technologicznych oraz kom -\npleksowej automatyzacji zak\u0142ad\u00f3w hutniczych. \nDu\u017ce jest zaanga\u017cowanie i osi\u0105gni\u0119cia profeso -\nra w sprawy kszta\u0142cenia i wychowania m\u0142odej \nkadry in\u017cynierskiej i to zar\u00f3wno na stanowisku \nkierownika katedry, dziekana wydzia\u0142u, jak \ni prorektora ds. nauczania. Jego du\u017ce do\u015bwiadcze -\nnie praktyczne, poparte gromadzon\u0105 przez lata \nwiedz\u0105 i umiej\u0119tno\u015b\u0107 przewidywania kierunk\u00f3w \nprzysz\u0142ego rozwoju nowych problem\u00f3w i mog\u0105 -cych powsta\u0107 trudno\u015bci w przemy\u015ble hutniczym, \npozwoli\u0142y na sprecyzowanie w\u0142a\u015bciwej sylwetki \nabsolwenta kierunku hutniczego. Prowadzone \nprzez niego wyk\u0142ady cechuje wyj\u0105tkowa umiej\u0119t -\nno\u015b\u0107 jasnego i zwi\u0119z\u0142ego przedstawienia trudnych \nproblem\u00f3w naukowych, jak r\u00f3wnie\u017c wysoce cenna \numiej\u0119tno\u015b\u0107 wi\u0105zania wiedzy teoretycznej i prak -\ntycznej. Trosk\u0105 profesora jest r\u00f3wnie\u017c stworzenie \nmo\u017cliwo\u015bci dalszego podnoszenia kwalifikacji \nnaukowych i zawodowych kadry in\u017cynierskiej \nzatrudnionej w przemy\u015ble, przez organizowanie \nstudi\u00f3w podyplomowych. W ca\u0142ej tej dzia\u0142alno -\n\u015bci posiada zas\u0142ugi nie tylko w skali uczelni, ale \nr\u00f3wnie\u017c w skali krajowej. W pracy wychowawczej \ndzi\u0119ki swej niezwyk\u0142ej pracowito\u015bci, obywatel -\nskiej postawie, ca\u0142kowitemu oddaniu si\u0119 sprawie \nkszta\u0142cenia m\u0142odej kadry naukowej i in\u017cynierskiej, \ng\u0142\u0119bokiej rzetelnej wiedzy i bogatemu do\u015bwiad -\nczeniu zyska\u0142 sobie olbrzymi autorytet, szacunek \ni pe\u0142ne zaufanie zar\u00f3wno w\u015br\u00f3d kadry nauczaj\u0105 -\ncej, jak i szerokich rzesz student\u00f3w\u201d.\nOsobn\u0105 dziedzin\u0105 rozpracowywanych przez pro -\nfesora zagadnie\u0144 stanowi\u0142a kwestia szkodliwych \nzjawisk ubocznych, towarzysz\u0105cych procesom \nhutniczym, g\u0142\u00f3wnie zanieczyszczenie atmosfery. \nWymieni\u0107 tu nale\u017cy identyfikacj\u0119 \u017ar\u00f3de\u0142 pylenia \nw Hucie im. Lenina i opracowanie kompleksowe -\ngo programu zmniejszenia zapylenia na stanowi -\nskach pracy i atmosfery. Wdro\u017cenie wynik\u00f3w tej \npracy pozwoli\u0142o na obni\u017cenie wska\u017anika emisji \npy\u0142\u00f3w w Hucie z 23 kG/T stali do warto\u015bci 10 kG/T \nstali, co zosta\u0142o zaliczone do osi\u0105gni\u0119\u0107 \u015bwiato -\nwych w zakresie ochrony atmosfery, a dokona\u0142 \ntego ponad p\u00f3\u0142 wieku temu, kiedy ochron\u0105 \n\u015brodowiska jeszcze si\u0119 nie zajmowano. Profesor \nda\u0142 si\u0119 pozna\u0107 jako uczony i praktyk, przyjaciel \ni wychowawca wielu pokole\u0144 m\u0142odzie\u017cy, kadr in\u017cy -\nnierskich i nauczycieli akademickich. Przyszed\u0142 do \nakademii z przemys\u0142u z bogatym dorobkiem in\u017cy -\nnierskim i organizatorskim. By\u0142 przekonany i g\u0142osi\u0142 \nto powszechnie, \u017ce o sukcesie w realizacji du\u017cych, \nskomplikowanych i wa\u017cnych dla gospodarki zada\u0144 \nin\u017cynierskich decyduj\u0105 ludzie, ich wiedza, umie -\nj\u0119tno\u015bci i zaanga\u017cowanie. Dlatego przychodz\u0105c \ndo pracy w uczelni, jako nauczyciel akademicki, \nszczeg\u00f3ln\u0105 wag\u0119 przywi\u0105zywa\u0142 do kszta\u0142cenia in -\n\u017cynier\u00f3w, a zw\u0142aszcza do wypracowania w\u0142a\u015bciwej \nsylwetki in\u017cyniera mechanika. W swojej uczel -\nnianej pracy koncentrowa\u0142 si\u0119 na zagadnieniach \nrozwoju kadry naukowej kierowanego wydzia\u0142u \noraz problematyce kszta\u0142cenia student\u00f3w. By\u0142 \npromotorem 11 doktorat\u00f3w i 7 habilitacji. Pod jego \nkierunkiem wykonano ponad 300 prac in\u017cynier -\nskich i magisterskich. By\u0142 autorem 2 monografii \ni skrypt\u00f3w, 6 patent\u00f3w i oko\u0142o 50 artyku\u0142\u00f3w \nw prasie krajowej i zagranicznej dotycz\u0105cych \nproblematyki projektowania hut i ochrony \n\u015brodowiska w przemy\u015ble hutniczym, co w\u00f3wczas \nby\u0142o do\u015b\u0107 nowatorskie. Opracowa\u0142 wiele recenzji \nfot. Archiwum AGH\nPismo rektora Romana Neya  \ndo prof. J. Anio\u0142yPismo z Ministerstwa O\u015bwiaty \ni Szkolnictwa Wy\u017cszego \ninformuj\u0105ce o otrzymaniu tytu\u0142u \nprofesora\n\n39\nBiuletyn  AGHjAN ANIo\u0142A\nprac doktorskich i habilitacyjnych oraz oceny \ndorobku naukowego do wniosk\u00f3w awansowych na \nprofesor\u00f3w. By\u0142 autorem 10 ekspertyz naukowych \nwykonanych dla potrzeb gospodarki narodowej \nw zakresie rozwoju hutnictwa. Wyg\u0142osi\u0142 te\u017c wiele \nreferat\u00f3w, wielokrotnie uczestniczy\u0142 w naukowych \nzjazdach zagranicznych, mi\u0119dzy innymi: w ZSRR, \nNRD, W\u0119grzech, Francji i CSRS.\n1 lutego 1973 roku profesor Roman Ney \u2013 \u00f3wcze -\nsny rektor AGH, powo\u0142a\u0142 go na cz\u0142onka Rady Pro -\ngramowej Seminarium Kszta\u0142towania i Ochrony \n\u015arodowiska im. Walerego Goetla przy Instytucie \nKszta\u0142towania i Ochrony \u015arodowiska Wydzia\u0142u \nGeodezji G\u00f3rniczej AGH.\nNale\u017cy te\u017c wspomnie\u0107 o jego szerokiej dzia\u0142alno\u015bci \nspo\u0142eczno-organizacyjnej. By\u0142 cz\u0142onkiem Senackiej \nKomisji Post\u0119pu Technicznego i Rozwoju Kadr AGH, \nprzez trzy kadencje by\u0142 przewodnicz\u0105cym Zespo\u0142u \nds. Magisterskich Studi\u00f3w Technicznych. Nale\u017ca\u0142 \ndo wielu organizacji, stowarzysze\u0144 zawodowych \ni naukowych mi\u0119dzy innymi: od 1946 roku nale\u017ca\u0142 \ndo Stowarzyszenia In\u017cynier\u00f3w i Technik\u00f3w Przemy -\ns\u0142u Hutniczego. W latach 1946\u20131948 by\u0142 cz\u0142onkiem \nZwi\u0105zku Zawodowego Metalowc\u00f3w, w latach \n1949\u20131959 Zwi\u0105zku Zawodowego Hutnik\u00f3w, a od \n1960 roku Zwi\u0105zku Nauczycielstwa Polskiego \ni od 1964 roku cz\u0142onkiem Sekcji Technicznej Rady \nG\u0142\u00f3wnej Szkolnictwa Wy\u017cszego, od 1968 roku by\u0142 \ncz\u0142onkiem G\u0142\u00f3wnej Komisji Doskonalenia Kadr \nKNiT i Ministerstwa O\u015bwiaty i szkolnictwa Wy\u017c -\nszego, w 1969 roku zosta\u0142 powo\u0142any przez Prezesa \nRady Ministr\u00f3w na cz\u0142onka Rady Nauki i Techniki. \nBy\u0142 te\u017c cz\u0142onkiem: Wojew\u00f3dzkiej Rady Post\u0119pu \nTechnicznego przy Wojew\u00f3dzkiej Komisji Zwi\u0105zk\u00f3w \nZawodowych w Krakowie, Komitetu Naukowego \nHutnictwa PAN, Podkomisji ds. Oceny i Prognoz \ni Plan\u00f3w G\u0142\u00f3wnej Komisji Hutnictwa Komitetu \nNauki i Techniki, Rady Naukowej Zak\u0142adu Bada\u0144 \nNaukowych G\u00f3rno\u015bl\u0105skiego Okr\u0119gu Przemys\u0142o -\nwego oraz Rady Naukowo-Technicznej Huty im. \nLenina. W 1946 roku zosta\u0142 cz\u0142onkiem PPR, a od \n1948 roku PZPR, gdzie pe\u0142ni\u0142 wielokrotnie znacz\u0105ce \nfunkcje. W uznaniu zas\u0142ug odznaczony zosta\u0142 \nmi\u0119dzy innymi: Krzy\u017cem Wielkim Orderu Odrodze -\nnia Polski, Medalem Komisji Edukacji Narodowej, \nZ\u0142otym Krzy\u017cem Zas\u0142ugi, Krzy\u017cem Czynu Bojowego \nPolskich Si\u0142 Zbrojnych na Zachodzie, Krzy\u017cem Wa -\nlecznych, Odznak\u0105 tytu\u0142u honorowego Zas\u0142u\u017cony \nNauczyciel Polskiej Rzeczypospolitej Ludowej, \nZas\u0142u\u017cony Hutnik, indywidualn\u0105 Nagrod\u0105 I stopnia \nMinisterstwa Nauki i Szkolnictwa Wy\u017cszego \n(pi\u0119ciokrotnie), Orderem Budowniczych Polski Lu -\ndowej, Orderem Sztandaru Pracy I i II klasy, Z\u0142ot\u0105 \nOdznak\u0105 im. Janka Krasickiego.\nProfesor Jan Anio\u0142a zmar\u0142 5 pa\u017adziernika 1997 roku \nw Krakowie i pochowany zosta\u0142 na cmentarzu \nRakowickim. PAS 69 A, rz\u0105d 2, miejsce 10 a.\nW 1974 roku Zdzis\u0142aw Pabisiak namalowa\u0142 jego por -\ntret rektorski, znajduj\u0105cy si\u0119 w auli g\u0142\u00f3wnej AGH.\u0179r\u00f3d\u0142a do biogramu:\n \u0083Akta osobowe (AGH) \u2013 Jan Anio\u0142a\n \u0083Drzyma\u0142a Z.: 80 lat Katedry Urz\u0105dze\u0144 \nTechnologicznych i Ochrony \u015arodo -\nwiska (rys historyczny). Automatyka : \np\u00f3\u0142rocznik AGH 2001, t. 5, z. 1/2, s. \n153\u2013167, [foto]\n \u0083Drzyma\u0142a Z.: Profesor Jan Anio\u0142a \u2013 dok -\ntor honoris causa Akademii G\u00f3rniczo -\n-Hutniczej. Mechanika 1997, t. 16, z. 3, \ns. 341-342, [foto]\n \u0083Drzyma\u0142a Z.: Wspomnienie o profe -\nsorze Janie Aniole doktorze honoris \ncausa i rektorze Akademii G\u00f3rniczo -\n-Hutniczej im. St. Staszica w Krakowie. \nBiuletyn Informacyjny Pracownik\u00f3w \nAGH 1997, nr 47, s. 11\u201312, [foto]\n \u0083Engel Z. W.: P\u00f3\u0142wiecze dzia\u0142alno\u015bci \nWydzia\u0142u In\u017cynierii Mechanicznej \ni Robotyki AGH. Biuletyn Informacyjny \nPracownik\u00f3w AGH 2002, nr 108, s. 6\u201310 \u0083Jubileusz prof. Jana Anio\u0142y. Wiadomo -\n\u015bci Hutnicze 1968, nr 7\u20138, s. 273\u2013274\n \u0083Konieczna E.: Postaci AGH we wspo -\nmnieniach i anegdotach. Krak\u00f3w 2008, \ns. 77\u201381, [foto]\n \u0083Kry\u015b-Dyja A.: Profesor Jan Anio\u0142a nie \n\u017cyje. Biuletyn Informacyjny Pracowni -\nk\u00f3w AGH 1997, nr 46, s. 22\u201323, [foto]\n \u0083Materia\u0142y konferencji: Jubileusz Wy -\ndzia\u0142u In\u017cynierii Mechanicznej i Robo -\ntyki, Krak\u00f3w, czerwiec 2002 [AGH]. Eds. \nZ. W. Engel, S. Wolny. Krak\u00f3w 2002, s. \n207\u2013208, [foto]\n \u0083Poczet Rektor\u00f3w AGH lata 1961\u20132013. \nBiuletyn AGH 2013, wyd. spec. z okazji \n100-lecia powo\u0142ania Akademii G\u00f3rni -\nczej, s. 15, [foto]\n \u0083Wielka Ksi\u0119ga 85-lecia Akademii G\u00f3rni -\nczo-Hutniczej . [Oprac.] zesp\u00f3\u0142 aut. K. Piko\u0144 \n(red. naczelny), A. Soko\u0142owska (dyrektor \nprojektu), K. Piko\u0144. Gliwice 2004, s. 11Portret rektorski profesora Jana Anio\u0142y namalowany przez Zdzis\u0142awa Pabisiaka\nfot. arch. AGH\n\n", "metadata": {}}