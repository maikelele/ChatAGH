{"metadata": {}, "content": "Kredyty studenckie.\nDz.U.2018.2468 z dnia 2018.12.29\nStatus: Akt obowi\u0105zuj\u0105cy\nWersja od: 29 grudnia 2018r.\nWej\u015bcie w \u017cycie:\n1 stycznia 2019 r.\nROZPORZ\u0104DZENIE\nMINISTRA NAUKI I SZKOLNICTWA WY\u017bSZEGO 1\nz dnia 20 grudnia 2018 r.\nw sprawie kredyt\u00f3w studenckich\nNa podstawie art. 103 ustawy z dnia 20 lipca 2018 r. - Prawo o szkolnictwie\nwy\u017cszym i nauce (Dz. U. poz. 1668, 2024 i 2245) zarz\u0105dza si\u0119, co nast\u0119puje:\n\u00a7  1.  Rozporz\u0105dzenie okre\u015bla:\n1)spos\u00f3b ustalania wysoko\u015bci miesi\u0119cznego dochodu na osob\u0119 w rodzinie osoby\nubiegaj\u0105cej si\u0119 o kredyt studencki uprawniaj\u0105cej do otrzymania kredytu\nstudenckiego;\n2)tryb sk\u0142adania wniosk\u00f3w o kredyt studencki;\n3)zakres informacji zawartych we wniosku o kredyt studencki oraz dokumenty\ndo\u0142\u0105czane do wniosku;\n4)niezb\u0119dne elementy umowy kredytu studenckiego;\n5)termin zawarcia umowy kredytu studenckiego;\n6)wysoko\u015b\u0107 miesi\u0119cznych transz kredytu studenckiego;\n7)szczeg\u00f3\u0142owe warunki i tryb zawieszania sp\u0142aty i umarzania kredytu\n\nstudenckiego;\n8)warunki i tryb rozlicze\u0144 z tytu\u0142u pokrywania odsetek nale\u017cnych instytucjom\nkredytuj\u0105cym od kredyt\u00f3w studenckich.\n\u00a7  2.  Wniosek o udzielenie kredytu studenckiego mo\u017ce z\u0142o\u017cy\u0107 student, doktorant\nalbo osoba ubiegaj\u0105ca si\u0119 o przyj\u0119cie na studia albo do szko\u0142y doktorskiej, zwany\ndalej \"wnioskodawc\u0105\".\n\u00a7  3.  \n1. Wniosek o udzielenie kredytu studenckiego zawiera:\n1)dane osobowe wnioskodawcy:\na) imiona i nazwisko,\nb) numer PESEL, a w przypadku jego braku - rodzaj, seri\u0119 i numer\ndokumentu potwierdzaj\u0105cego to\u017csamo\u015b\u0107 oraz nazw\u0119 pa\u0144stwa, kt\u00f3re wyda\u0142o\nten dokument,\nc) dat\u0119 urodzenia,\nd) adres zamieszkania;\n2)informacj\u0119 o innych odbywanych studiach lub kszta\u0142ceniu w szkole\ndoktorskiej;\n3)informacj\u0119 o dotychczas uko\u0144czonych studiach, studiach doktoranckich lub\nszkole doktorskiej;\n4)dane wymagane przez bank lub sp\u00f3\u0142dzielcz\u0105 kas\u0119 oszcz\u0119dno\u015bciowo-\nkredytow\u0105, zwane dalej \"instytucj\u0105 kredytuj\u0105c\u0105\", dla cel\u00f3w oceny zabezpieczenia\nsp\u0142aty kredytu studenckiego;\n5)wskazanie wnioskowanej wysoko\u015bci miesi\u0119cznej transzy kredytu studenckiego\nspo\u015br\u00f3d wysoko\u015bci, o kt\u00f3rych mowa w \u00a7 11 ust. 1.\n2. Do wniosku o udzielenie kredytu studenckiego do\u0142\u0105cza si\u0119:\n1)za\u015bwiadczenie wydane przez:\na) rektora - w przypadku student\u00f3w,\nb) rektora albo dyrektora instytutu badawczego, instytutu naukowego\nPolskiej Akademii Nauk, zwanego dalej \"instytutem PAN\",\nmi\u0119dzynarodowego instytutu naukowego utworzonego na podstawie\n\nodr\u0119bnej ustawy dzia\u0142aj\u0105cego na terytorium Rzeczypospolitej Polskiej,\nzwanego dalej \"instytutem mi\u0119dzynarodowym\", Centrum Medycznego\nKszta\u0142cenia Podyplomowego, zwanego dalej \"CMKP\", prezydenta federacji\npodmiot\u00f3w systemu szkolnictwa wy\u017cszego i nauki, zwanej dalej \"federacj\u0105\" -\nw przypadku doktorant\u00f3w\n-alboosob\u0119przezniegoupowa\u017cnion\u0105, potwierdzaj\u0105ce, \u017cewnioskodawca jest\nodpowiednio studentem albo doktorantem;\n2)dokument potwierdzaj\u0105cy udzia\u0142 w rekrutacji na studia albo do szko\u0142y\ndoktorskiej - w przypadku os\u00f3b ubiegaj\u0105cych si\u0119 o przyj\u0119cie odpowiednio na\nstudia albo do szko\u0142y doktorskiej;\n3)dokumenty potwierdzaj\u0105ce dane, o kt\u00f3rych mowa w ust. 1 pkt 4;\n4)o\u015bwiadczenia o:\na) wysoko\u015bci miesi\u0119cznego dochodu wnioskodawcy i cz\u0142onk\u00f3w jego rodziny\nw roku kalendarzowym poprzedzaj\u0105cym rok z\u0142o\u017cenia wniosku,\nb) liczbie cz\u0142onk\u00f3w rodziny wnioskodawcy.\n3. Za\u015bwiadczenie, o kt\u00f3rym mowa w ust. 2 pkt 1, zawiera:\n1)dane osobowe wnioskodawcy:\na) imiona i nazwisko,\nb) numer PESEL, a w przypadku jego braku - rodzaj, seri\u0119 i numer\ndokumentu potwierdzaj\u0105cego to\u017csamo\u015b\u0107 oraz nazw\u0119 pa\u0144stwa, kt\u00f3re wyda\u0142o\nten dokument,\nc) dat\u0119 urodzenia;\n2)dane dotycz\u0105ce studi\u00f3w albo szko\u0142y doktorskiej:\na) nazw\u0119 uczelni albo szko\u0142y doktorskiej oraz podmiotu prowadz\u0105cego szko\u0142\u0119\ndoktorsk\u0105,\nb) nazw\u0119 kierunku i poziom studi\u00f3w - w przypadku student\u00f3w,\nc) dyscypliny naukowe albo artystyczne, w kt\u00f3rych jest prowadzone\nkszta\u0142cenie w szkole doktorskiej - w przypadku doktorant\u00f3w,\nd) dat\u0119 rozpocz\u0119cia studi\u00f3w albo kszta\u0142cenia w szkole doktorskiej,\ne) rok i semestr studi\u00f3w albo kszta\u0142cenia w szkole doktorskiej,\nf) planowany termin uko\u0144czenia studi\u00f3w albo kszta\u0142cenia w szkole\ndoktorskiej.\n\n4. Uczelnie, instytuty badawcze, instytuty PAN, instytuty mi\u0119dzynarodowe, CMKP\noraz federacje prowadz\u0105 ewidencje wydanych za\u015bwiadcze\u0144, o kt\u00f3rych mowa w ust.\n2 pkt 1.\n\u00a7  4.  \n1. Wniosek o udzielenie kredytu studenckiego sk\u0142ada si\u0119 w wybranej przez\nwnioskodawc\u0119 instytucji kredytuj\u0105cej, kt\u00f3ra zawar\u0142a z Bankiem Gospodarstwa\nKrajowego, zwanym dalej \"BGK\", umow\u0119, o kt\u00f3rej mowa w art. 98 ust. 2  ustawy z\ndnia 20 lipca 2018 r. - Prawo o szkolnictwie wy\u017cszym i nauce, zwanej dalej\n\"ustaw\u0105\".\n2. Wniosek, o kt\u00f3rym mowa w ust. 1, sk\u0142ada si\u0119 w postaci:\n1)elektronicznej - za pomoc\u0105 systemu teleinformatycznego instytucji\nkredytuj\u0105cej albo\n2)papierowej - na formularzu ustalonym przez instytucj\u0119 kredytuj\u0105c\u0105.\n3. Wniosek o udzielenie kredytu studenckiego sk\u0142adany w postaci elektronicznej\nopatruje si\u0119 kwalifikowanym podpisem elektronicznym albo uwierzytelnia przy\nu\u017cyciu danych uwierzytelniaj\u0105cych, stosowanych przez instytucj\u0119 kredytuj\u0105c\u0105 do\nweryfikacji, w drodze elektronicznej, posiadacza rachunku.\n4. W przypadku sk\u0142adania wniosku o udzielenie kredytu studenckiego w postaci\nelektronicznej, dokumenty, o kt\u00f3rych mowa w \u00a7 3 ust. 2 pkt 1 i 2, do\u0142\u0105cza si\u0119 w\npostaci elektronicznych kopii.\n5. Wnioskodawca na \u017c\u0105danie instytucji kredytuj\u0105cej:\n1)udziela wyja\u015bnie\u0144 i informacji maj\u0105cych wp\u0142yw na udzielenie kredytu\nstudenckiego;\n2)przedk\u0142ada orygina\u0142y dokument\u00f3w, o kt\u00f3rych mowa w \u00a7 3 ust. 2 pkt 1 i 2 - w\nprzypadku wniosku o udzielenie kredytu studenckiego z\u0142o\u017conego w postaci\nelektronicznej.\n\u00a7  5.  Osoba ubiegaj\u0105ca si\u0119 o przyj\u0119cie na studia albo do szko\u0142y doktorskiej,\nniezw\u0142ocznie po uzyskaniu odpowiednio statusu studenta albo doktoranta, sk\u0142ada w\ninstytucji kredytuj\u0105cej, w kt\u00f3rej z\u0142o\u017cy\u0142a wniosek o udzielenie kredytu studenckiego,\nza\u015bwiadczenie, o kt\u00f3rym mowa w \u00a7 3 ust. 2 pkt 1.\n\n\u00a7  6.  Instytucja kredytuj\u0105ca, na podstawie danych zawartych w o\u015bwiadczeniach, o\nkt\u00f3rych mowa w \u00a7 3 ust. 2 pkt 4, ustala wysoko\u015b\u0107 przeci\u0119tnego miesi\u0119cznego\ndochodu na osob\u0119 w rodzinie wnioskodawcy w roku poprzedzaj\u0105cym rok z\u0142o\u017cenia\nwniosku o udzielenie kredytu studenckiego zgodnie z art. 88 ustawy.\n\u00a7  7.  Instytucja kredytuj\u0105ca przekazuje BGK dane osobowe wnioskodawcy, o\nkt\u00f3rych mowa w \u00a7 3 ust. 1 pkt 1, oraz informacj\u0119 o wysoko\u015bci dochodu, o kt\u00f3rym\nmowa w \u00a7 6.\n\u00a7  8.  \n1. BGK, w terminie do dnia 31 marca, przedstawia ministrowi w\u0142a\u015bciwemu do spraw\nszkolnictwa wy\u017cszego i nauki, zwanemu dalej \"ministrem\", zbiorcz\u0105 informacj\u0119 o\nliczbie z\u0142o\u017conych wniosk\u00f3w o udzielenie kredytu studenckiego, w podziale wed\u0142ug\nwysoko\u015bci przeci\u0119tnego miesi\u0119cznego dochodu na osob\u0119 w rodzinie wnioskodawcy i\no liczbie udzielonych kredyt\u00f3w studenckich, w roku poprzedzaj\u0105cym rok z\u0142o\u017cenia\ninformacji.\n2. Minister, w terminie do dnia 31 maja, na podstawie informacji, o kt\u00f3rej mowa w\nust. 1, ustala wysoko\u015b\u0107 miesi\u0119cznego dochodu na osob\u0119 w rodzinie wnioskodawcy\nuprawniaj\u0105c\u0105 do otrzymania kredytu studenckiego w nast\u0119pnym roku\nakademickim.\n\u00a7  9.  Kredytu studenckiego nie udziela si\u0119, je\u017celi:\n1)wysoko\u015b\u0107 przeci\u0119tnego miesi\u0119cznego dochodu na osob\u0119 w rodzinie\nwnioskodawcy, w roku poprzedzaj\u0105cym rok z\u0142o\u017cenia wniosku o udzielenie\nkredytu studenckiego, jest wy\u017csza ni\u017c wysoko\u015b\u0107 miesi\u0119cznego dochodu, o kt\u00f3rej\nmowa w \u00a7 8 ust. 2, lub\n2)ocena zabezpieczenia sp\u0142aty kredytu studenckiego dokonana przez instytucj\u0119\nkredytuj\u0105c\u0105 jest negatywna dla ka\u017cdej z wysoko\u015bci miesi\u0119cznej transzy kredytu\nstudenckiego, o kt\u00f3rych mowa w \u00a7 11 ust. 1.\n\u00a7  10.  \n1. Umow\u0119 kredytu studenckiego zawiera si\u0119 w terminie 30 dni od dnia z\u0142o\u017cenia\nwniosku o udzielenie kredytu studenckiego, a w przypadku, o kt\u00f3rym mowa w \u00a7 5 -\nw terminie 30 dni od dnia z\u0142o\u017cenia za\u015bwiadczenia, o kt\u00f3rym mowa w \u00a7 3 ust. 2 pkt\n\n1.\n2. Je\u017celi z przyczyn niezale\u017cnych od wnioskodawcy lub instytucji kredytuj\u0105cej nie\ndosz\u0142o do zawarcia umowy w terminie, o kt\u00f3rym mowa w ust. 1, umowa mo\u017ce\nzosta\u0107 zawarta w terminie 60 dni od dnia z\u0142o\u017cenia odpowiednio wniosku albo\nza\u015bwiadczenia.\n3. Umowa kredytu studenckiego zawiera nast\u0119puj\u0105ce niezb\u0119dne elementy:\n1)okres, na jaki instytucja kredytuj\u0105ca udzieli\u0142a kredytu studenckiego\nwnioskodawcy, zwanemu dalej \"kredytobiorc\u0105\";\n2)dat\u0119 rozpocz\u0119cia wyp\u0142aty miesi\u0119cznych transz kredytu studenckiego;\n3)spos\u00f3b weryfikacji przez instytucj\u0119 kredytuj\u0105c\u0105 posiadania statusu studenta\nalbo doktoranta w okresie obowi\u0105zywania umowy - nie cz\u0119\u015bciej ni\u017c dwa razy w\nroku;\n4)wymagane dokumenty oraz tryb zawarcia aneksu do umowy - w przypadku\nprzed\u0142u\u017cenia okresu wyp\u0142aty miesi\u0119cznych transz kredytu studenckiego albo\nzmiany wysoko\u015bci miesi\u0119cznej transzy kredytu studenckiego;\n5)spos\u00f3b informowania przez kredytobiorc\u0119 instytucji kredytuj\u0105cej o\nokoliczno\u015bciach, o kt\u00f3rych mowa w art. 100 ust. 2 pkt 1-4  ustawy;\n6)spos\u00f3b ustalenia przez instytucj\u0119 kredytuj\u0105c\u0105 harmonogramu sp\u0142aty kredytu\nstudenckiego;\n7)spos\u00f3b zmniejszenia miesi\u0119cznej wysoko\u015bci raty kredytu studenckiego;\n8)wysoko\u015b\u0107 odsetek od kredytu studenckiego sp\u0142acanych przez kredytobiorc\u0119;\n9)okres wypowiedzenia umowy przez instytucj\u0119 kredytuj\u0105c\u0105 - w przypadku, o\nkt\u00f3rym mowa w art. 100 ust. 2 pkt 5  ustawy.\n\u00a7  11.  \n1. Wysoko\u015b\u0107 miesi\u0119cznej transzy kredytu studenckiego wynosi 400 z\u0142, 600 z\u0142, 800\nz\u0142 albo 1000 z\u0142.\n2. Kredytobiorca mo\u017ce z\u0142o\u017cy\u0107 w instytucji kredytuj\u0105cej, z kt\u00f3r\u0105 zawar\u0142 umow\u0119\nkredytu studenckiego, wniosek o zmian\u0119 wysoko\u015bci miesi\u0119cznej transzy kredytu\nstudenckiego.\n3. Do wniosku, o kt\u00f3rym mowa w ust. 2, do\u0142\u0105cza si\u0119 dokumenty potwierdzaj\u0105ce\n\ndane wymagane przez instytucj\u0119 kredytuj\u0105c\u0105 dla cel\u00f3w oceny zabezpieczenia sp\u0142aty\nkredytu studenckiego.\n\u00a7  12.  \n1. Na wniosek kredytobiorcy sp\u0142ata kredytu studenckiego wraz z odsetkami mo\u017ce\nzosta\u0107 zawieszona przez instytucj\u0119 kredytuj\u0105c\u0105, je\u017celi kredytobiorca znalaz\u0142 si\u0119 w\ntrudnej sytuacji \u017cyciowej spowodowanej w szczeg\u00f3lno\u015bci utrat\u0105 przez niego lub\njego ma\u0142\u017conka sta\u0142ego \u017ar\u00f3d\u0142a dochodu lub zdarzeniem losowym, powoduj\u0105cym\nkr\u00f3tkotrwa\u0142\u0105 utrat\u0119 zdolno\u015bci do sp\u0142aty zobowi\u0105za\u0144, w tym chorob\u0105 kredytobiorcy\nlub cz\u0142onka jego rodziny, konieczno\u015bci\u0105 sprawowania opieki nad chorym cz\u0142onkiem\nrodziny, szkod\u0105 spowodowan\u0105 przez po\u017car, kl\u0119sk\u0119 \u017cywio\u0142ow\u0105 lub inn\u0105 katastrof\u0119.\n2. Do wniosku, o kt\u00f3rym mowa w ust. 1, do\u0142\u0105cza si\u0119 dokumenty potwierdzaj\u0105ce\nwyst\u0105pienie okoliczno\u015bci, o kt\u00f3rych mowa w ust. 1.\n3. Okresy zawieszenia sp\u0142aty kredytu studenckiego wraz z odsetkami sumuje si\u0119,\nprzy czym ich \u0142\u0105czny okres nie mo\u017ce by\u0107 d\u0142u\u017cszy ni\u017c okre\u015blony w art. 102 ust. 1\nustawy.\n\u00a7  13.  \n1. Na wniosek kredytobiorcy kredyt studencki mo\u017ce zosta\u0107 umorzony przez\ninstytucj\u0119 kredytuj\u0105c\u0105:\n1)w 50% - w przypadku gdy kredytobiorca uko\u0144czy\u0142 studia albo kszta\u0142cenie w\nszkole doktorskiej w grupie do 1%,\n2)w 35% - w przypadku gdy kredytobiorca uko\u0144czy\u0142 studia albo kszta\u0142cenie w\nszkole doktorskiej w grupie od 1,01% do 5%,\n3)w 20% - w przypadku gdy kredytobiorca uko\u0144czy\u0142 studia albo kszta\u0142cenie w\nszkole doktorskiej w grupie od 5,01% do 10%\n-najlepszych absolwent\u00f3w studi\u00f3wpierwszego stopniaalbostudi\u00f3wdrugiego\nstopnia,albojednolitych studi\u00f3wmagisterskich, alboszk\u00f3\u0142doktorskich, wdanym\nroku akademickim.\n2. Przy obliczaniu liczby os\u00f3b w grupach, o kt\u00f3rych mowa w ust. 1, liczb\u0119\nnieca\u0142kowit\u0105 zaokr\u0105gla si\u0119 w g\u00f3r\u0119 do liczby ca\u0142kowitej.\n3. Do wniosku, o kt\u00f3rym mowa w ust. 1, do\u0142\u0105cza si\u0119 za\u015bwiadczenie potwierdzaj\u0105ce\n\nznalezienie si\u0119 kredytobiorcy w okre\u015blonej grupie najlepszych absolwent\u00f3w\nodpowiednio studi\u00f3w albo szk\u00f3\u0142 doktorskich, o kt\u00f3rych mowa w ust. 1. Przepisy \u00a7 3\nust. 2 pkt 1 i ust. 4 stosuje si\u0119 odpowiednio.\n4. Rektor, w porozumieniu z samorz\u0105dem studenckim, a w przypadku szko\u0142y\ndoktorskiej - rektor albo dyrektor instytutu badawczego, instytutu PAN, instytutu\nmi\u0119dzynarodowego, CMKP, albo prezydent federacji, w porozumieniu z\nsamorz\u0105dem doktorant\u00f3w, w terminie do dnia 31 grudnia, sporz\u0105dza i og\u0142asza listy\nrankingowe najlepszych absolwent\u00f3w odpowiednio studi\u00f3w pierwszego stopnia,\nstudi\u00f3w drugiego stopnia, jednolitych studi\u00f3w magisterskich lub szk\u00f3\u0142 doktorskich,\nw poprzednim roku akademickim.\n5. Instytucja kredytuj\u0105ca rozpatruje wniosek, o kt\u00f3rym mowa w ust. 1, w terminie\n30 dni od dnia jego z\u0142o\u017cenia.\n6. Umorzeniu, o kt\u00f3rym mowa w ust. 1, podlega cz\u0119\u015b\u0107 kredytu studenckiego w\nwysoko\u015bci okre\u015blonej w ust. 1, wyp\u0142aconego w okresie:\n1)studi\u00f3w pierwszego stopnia,\n2)studi\u00f3w drugiego stopnia,\n3)jednolitych studi\u00f3w magisterskich,\n4)kszta\u0142cenia w szkole doktorskiej\n-pozosta\u0142ego dosp\u0142atynadzie\u0144z\u0142o\u017ceniaprzezkredytobiorc\u0119 wnioskuoumorzenie\ndo instytucji kredytuj\u0105cej.\n\u00a7  14.  \n1. Kredytobiorca, nie wcze\u015bniej ni\u017c 60 dni przed rozpocz\u0119ciem sp\u0142aty kredytu\nstudenckiego, mo\u017ce z\u0142o\u017cy\u0107 do ministra wniosek o umorzenie kredytu studenckiego,\nje\u017celi po zawarciu umowy kredytu studenckiego:\n1)znalaz\u0142 si\u0119 w szczeg\u00f3lnie trudnej sytuacji \u017cyciowej spowodowanej w\nszczeg\u00f3lno\u015bci utrat\u0105 przez niego lub jego ma\u0142\u017conka sta\u0142ego \u017ar\u00f3d\u0142a dochodu\nskutkuj\u0105cego konieczno\u015bci\u0105 korzystania ze \u015bwiadcze\u0144 z systemu pomocy\nspo\u0142ecznej lub zdarzeniem losowym powoduj\u0105cym d\u0142ugotrwa\u0142\u0105 utrat\u0119 zdolno\u015bci\ndo sp\u0142aty zobowi\u0105za\u0144, w tym chorob\u0105 lub niepe\u0142nosprawno\u015bci\u0105 kredytobiorcy lub\ncz\u0142onka jego rodziny, konieczno\u015bci\u0105 sprawowania opieki nad chorym lub\nniepe\u0142nosprawnym cz\u0142onkiem jego rodziny, szkod\u0105 spowodowan\u0105 przez po\u017car,\n\nkl\u0119sk\u0119 \u017cywio\u0142ow\u0105 lub inn\u0105 katastrof\u0119 albo\n2)trwale utraci\u0142 zdolno\u015b\u0107 do sp\u0142aty zobowi\u0105za\u0144 spowodowan\u0105 w szczeg\u00f3lno\u015bci\nca\u0142kowit\u0105 i nieodwracaln\u0105 niezdolno\u015bci\u0105 kredytobiorcy do podj\u0119cia dzia\u0142alno\u015bci\ngospodarczej, wykonywania pracy lub \u015bwiadczenia us\u0142ug przynosz\u0105cych przych\u00f3d\nlub wynagrodzenie.\n2. Do wniosku, o kt\u00f3rym mowa w ust. 1, do\u0142\u0105cza si\u0119 dokumenty potwierdzaj\u0105ce\nwyst\u0105pienie okoliczno\u015bci, o kt\u00f3rych mowa w ust. 1 pkt 1 albo 2, i harmonogram\nsp\u0142aty kredytu studenckiego.\n3. Umorzeniu, o kt\u00f3rym mowa w ust. 1, podlega pozosta\u0142a do sp\u0142aty na dzie\u0144\numorzenia kredytu:\n1)cz\u0119\u015b\u0107 kredytu studenckiego - w przypadku, o kt\u00f3rym mowa w ust. 1 pkt 1;\n2)ca\u0142o\u015b\u0107 kredytu studenckiego - w przypadku, o kt\u00f3rym mowa w ust. 1 pkt 2.\n\u00a7  15.  \n1. Instytucja kredytuj\u0105ca mo\u017ce umorzy\u0107 kredyt studencki w ca\u0142o\u015bci w przypadku:\n1)\u015bmierci kredytobiorcy - na podstawie aktu zgonu lub\n2)braku prawnych mo\u017cliwo\u015bci dochodzenia roszcze\u0144 od kredytobiorcy - po\nwyczerpaniu wszystkich mo\u017cliwych \u015brodk\u00f3w prawnych dochodzenia roszcze\u0144 od\nkredytobiorcy\n-wterminie30dniodpowiednio oddniaotrzymania aktuzgonulubstwierdzenia\nwyczerpania \u015brodk\u00f3w prawnych dochodzenia roszcze\u0144.\n2. Umorzeniu, o kt\u00f3rym mowa w ust. 1, podlega kredyt studencki pozosta\u0142y do\nsp\u0142aty na dzie\u0144 jego umorzenia.\n\u00a7  16.  \n1. BGK przekazuje instytucji kredytuj\u0105cej, ze \u015brodk\u00f3w Funduszu Kredyt\u00f3w\nStudenckich, o kt\u00f3rym mowa w art. 98 ust. 2  ustawy, zwanego dalej \"Funduszem\":\n1)ca\u0142\u0105 kwot\u0119 odsetek nale\u017cnych od kredytu studenckiego:\na) w okresie studi\u00f3w albo kszta\u0142cenia w szkole doktorskiej lub urlop\u00f3w od\nzaj\u0119\u0107, lub innych przerw w studiach albo kszta\u0142ceniu w szkole doktorskiej,\nudzielonych zgodnie odpowiednio z regulaminem studi\u00f3w albo regulaminem\nszko\u0142y doktorskiej,\n\nb) w okresie od zako\u0144czenia studi\u00f3w albo kszta\u0142cenia w szkole doktorskiej\ndo terminu rozpocz\u0119cia sp\u0142aty kredytu studenckiego,\nc) od umorzonego kredytu studenckiego, naliczonych od dnia umorzenia do\ndnia przekazania \u015brodk\u00f3w i dotychczas niesp\u0142aconych,\nd) w okresie od utraty statusu studenta albo doktoranta do terminu\nrozpocz\u0119cia sp\u0142aty kredytu studenckiego,\ne) w okresie zawieszenia sp\u0142aty kredytu studenckiego, o kt\u00f3rym mowa w \u00a7\n12 ust. 1;\n2)cz\u0119\u015b\u0107 odsetek nale\u017cnych od kredytu studenckiego stanowi\u0105c\u0105 r\u00f3\u017cnic\u0119 mi\u0119dzy\nodsetkami wynikaj\u0105cymi z umowy kredytu studenckiego a odsetkami sp\u0142aconymi\nprzez kredytobiorc\u0119;\n3)\u015brodki odpowiadaj\u0105ce kwocie kredytu studenckiego umorzonego w\nprzypadkach, o kt\u00f3rych mowa w \u00a7 13 ust. 1, \u00a7 14 ust. 1 i \u00a7 15 ust. 1.\n2. Instytucja kredytuj\u0105ca przekazuje BGK:\n1)niezw\u0142ocznie - informacj\u0119 o umorzeniu kredytu studenckiego - w przypadku, o\nkt\u00f3rym mowa w \u00a7 13 ust. 1, \u00a7 14 ust. 1 lub \u00a7 15 ust. 1;\n2)do 10. dnia miesi\u0105ca za miesi\u0105c poprzedni - informacj\u0119 o:\na) kwocie odsetek, o kt\u00f3rych mowa w ust. 1 pkt 1 i 2, podlegaj\u0105cych sp\u0142acie\nze \u015brodk\u00f3w Funduszu,\nb) wymagalno\u015bci odsetek, o kt\u00f3rych mowa w ust. 1 pkt 1 i 2, obj\u0119tych\nzapotrzebowaniem,\nc) uprawnieniu kredytobiorc\u00f3w, kt\u00f3rych zobowi\u0105zanie stanowi podstaw\u0119\nnaliczenia odsetek, o kt\u00f3rych mowa w ust. 1 pkt 1 i 2, do sp\u0142aty odsetek ze\n\u015brodk\u00f3w Funduszu,\nd) sp\u0142acie odsetek, o kt\u00f3rych mowa w ust. 1 pkt 1 i 2, nale\u017cnych od\nkredytobiorc\u00f3w po rozpocz\u0119ciu sp\u0142aty kredytu studenckiego;\n3)do ostatniego dnia miesi\u0105ca nast\u0119puj\u0105cego po up\u0142ywie kwarta\u0142u za poprzedni\nkwarta\u0142 - rozliczenie:\na) udzielonych kredyt\u00f3w studenckich,\nb) wyp\u0142aconych miesi\u0119cznych transz kredyt\u00f3w studenckich,\nc) dokonanych przez kredytobiorc\u00f3w sp\u0142at kredyt\u00f3w studenckich i odsetek,\nd) umorzonych kredyt\u00f3w studenckich.\n\n3. BGK przekazuje instytucji kredytuj\u0105cej \u015brodki, o kt\u00f3rych mowa w ust. 1, w\nterminie 15 dni od dnia otrzymania informacji, o kt\u00f3rych mowa w ust. 2 pkt 1 i 2.\n4. BGK niezw\u0142ocznie przekazuje ze \u015brodk\u00f3w Funduszu na w\u0142asny rachunek bankowy\n\u015brodki odpowiadaj\u0105ce kwocie umorzonego kredytu studenckiego, w przypadku gdy\nkredyt zosta\u0142 obj\u0119ty por\u0119czeniem BGK udzielonym na podstawie ustawy z dnia 8\nmaja 1997 r. o por\u0119czeniach i gwarancjach udzielanych przez Skarb Pa\u0144stwa oraz\nniekt\u00f3re osoby prawne (Dz. U. z 2018 r. poz. 1808).\n\u00a7  17.  W sprawach o udzielenie kredytu studenckiego wszcz\u0119tych w okresie od\ndnia 1 stycznia 2019 r. do dnia 28 lutego 2019 r. banki lub sp\u00f3\u0142dzielcze kasy\noszcz\u0119dno\u015bciowo-kredytowe zawieraj\u0105 umowy kredytu studenckiego w terminie do\ndnia 30 kwietnia 2019 r.\n\u00a7  18.  Przy udzielaniu kredyt\u00f3w studenckich w okresie od dnia 1 stycznia 2019 r.\ndo dnia 30 wrze\u015bnia 2019 r. uwzgl\u0119dnia si\u0119 wysoko\u015b\u0107 miesi\u0119cznego dochodu na\nosob\u0119 w rodzinie osoby ubiegaj\u0105cej si\u0119 o kredyt studencki uprawniaj\u0105c\u0105 do\notrzymania kredytu studenckiego w roku akademickim 2018/2019, og\u0142oszon\u0105 przez\nministra w\u0142a\u015bciwego do spraw szkolnictwa wy\u017cszego na podstawie przepis\u00f3w\nwydanych na podstawie art. 15 ust. 1  ustawy z dnia 17 lipca 1998 r. o po\u017cyczkach i\nkredytach studenckich (Dz. U. z 2017 r. poz. 357).\n\u00a7  19.  Rozporz\u0105dzenie wchodzi w \u017cycie z dniem 1 stycznia 2019 r. 2\n Minister Nauki i Szkolnictwa Wy\u017cszego kieruje dzia\u0142em administracji rz\u0105dowej -\nszkolnictwo wy\u017csze i nauka, na podstawie \u00a7 1 ust. 2 rozporz\u0105dzenia Prezesa\nRady Ministr\u00f3w z dnia 13 grudnia 2017 r. w sprawie szczeg\u00f3\u0142owego zakresu\ndzia\u0142ania Ministra Nauki i Szkolnictwa Wy\u017cszego (Dz. U. poz. 2317 oraz z 2018 r.\npoz. 1998).1\n Niniejsze rozporz\u0105dzenie by\u0142o poprzedzone rozporz\u0105dzeniem  Ministra Nauki i\nSzkolnictwa Wy\u017cszego z dnia 25 wrze\u015bnia 2017 r. w sprawie szczeg\u00f3\u0142owych\nzasad, trybu i kryteri\u00f3w udzielania, sp\u0142acania oraz umarzania po\u017cyczek i kredyt\u00f3w\nstudenckich (Dz. U. poz. 1905), kt\u00f3re traci moc z dniem 31 grudnia 2018 r. na\npodstawie art. 169 pkt 1  ustawy z dnia 3 lipca 2018 r. - Przepisy wprowadzaj\u0105ce2\n\nustaw\u0119 - Prawo o szkolnictwie wy\u017cszym i nauce (Dz. U. poz. 1669).\n\n"}