{"content": "# Edward Windakiewicz \u2013 Historia AGH\n\nURL: https://historia.agh.edu.pl/wiki/Edward_Windakiewicz\nCrawled: 2025-03-19 21:10:04\n\nEdward Windakiewicz\n\nZ Historia AGH\n\nEdward Windakiewicz\n\nNazwisko\n\nWindakiewicz\n\nImi\u0119 / imiona\n\nEdward\n\nTytu\u0142y / stanowiska\n\nDoc. hab. in\u017c.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n8 wrze\u015bnia 1858\n\nMiejsce urodzenia\n\nP\u00e9cs\n\nData \u015bmierci\n\n12 lipca 1942\n\nMiejsce \u015bmierci\n\nKrak\u00f3w\n\nDyscyplina/specjalno\u015bci\n\ng\u00f3rnictwo\n, \nsolnictwo\n, \ngeodezja\n, \nprzemys\u0142 solny\n, \nsole potasowe\n, \ns\u00f3l kamienna\n, \ngeodezja i kartografia\n\nPe\u0142nione funkcje\n\nKierownik Zak\u0142adu Halurgii Wydzia\u0142u G\u00f3rniczego AG (1924-1939)\n\nWydzia\u0142\n\nWydzia\u0142 G\u00f3rniczy\n\nRok przyznania doktoratu h.c. AGH\n\n1936\n\nPow\u00f3d przyznania doktoratu h.c. AGH\n\nza wybitne zas\u0142ugi na polu g\u00f3rnictwa solnego\n\nDoc. hab. in\u017c. \nEdward Windakiewicz\n (1858-1942)\n\nDyscyplina/specjalno\u015bci: g\u00f3rnictwo, geodezja, solnictwo, przemys\u0142 solny, sole potasowe, s\u00f3l kamienna, geodezja i kartografia\n\nNota biograficzna\n\nUrodzi\u0142 si\u0119 8 wrze\u015bnia 1858 roku w P\u00e9cs na W\u0119grzech. Zmar\u0142 12 lipca 1942 roku w Krakowie, pochowany na cmentarzu w Wieliczce. \n\nW 1878 roku we Lwowie uzyska\u0142 \u015bwiadectwo dojrza\u0142o\u015bci. W tym samym roku rozpocz\u0105\u0142 studia g\u00f3rnicze w Akademii G\u00f3rniczej w Leoben w Austrii, nast\u0119pnie kontynuowa\u0142 je w Akademii G\u00f3rniczej w Przybramie, uzyskuj\u0105c w 1882 roku dyplom in\u017cyniera  g\u00f3rnictwa i hutnictwa. \n\nPraktyk\u0119 zawodow\u0105 odbywa\u0142 pocz\u0105tkowo w kopalni soli w Wieliczce, a nast\u0119pnie w kopalni nafty w Schodnicy i M\u0119cinie Wielkiej ko\u0142o Gorlic. \n\nW latach 1884-1889 prowadzi\u0142 wiercenia w Kosocicach i w Baryczu k. Wieliczki. W tym okresie by\u0142 r\u00f3wnie\u017c nauczycielem w Szkole G\u00f3rniczej w Wieliczce, a w 1886 roku asystentem w Katedrze G\u00f3rnictwa AG w Przybramie. \n\nW 1889 roku zosta\u0142 referentem w Dyrekcji Skarbu we Lwowie. W 1894 roku powr\u00f3ci\u0142 do Wieliczki zostaj\u0105c kierownikiem rob\u00f3t g\u00f3rniczych i wyk\u0142adowc\u0105 w tamtejszej szkole g\u00f3rniczej. W tym samym roku przygotowa\u0142 na Powszechnej Wystawie Krajowej we Lwowie ekspozycj\u0119 ma\u0142opolskich kopal\u0144 soli, za co otrzyma\u0142 wyr\u00f3\u017cnienie. Jako wybitny specjalista zosta\u0142 powo\u0142any na rzeczoznawc\u0119 s\u0105dowego w sprawach g\u00f3rniczych.\n\nW 1897 roku zosta\u0142 przeniesiony na kierownicze stanowisko do salin w \u0141\u0105cku ko\u0142o Dobromila, a w 1900 roku do Stebnika, gdzie  prowadzi\u0142 wiercenia, kt\u00f3re doprowadzi\u0142y do odkrycia nowych pok\u0142ad\u00f3w soli potasowej. W tym okresie objawi\u0142 swoje aspiracje naukowe i znalaz\u0142 pole do bada\u0144 geologicznych i g\u00f3rniczych. Realizowa\u0142 te\u017c niekt\u00f3re w\u0142asne pomys\u0142y techniczne i wprowadzi\u0142 donios\u0142e udoskonalenia w dziale warzelnictwa soli. W uznaniu znaczenia prowadzonych bada\u0144 w dziedzinie przyrody nieo\u017cywionej Akademia Umiej\u0119tno\u015bci w Krakowie  w 1904 roku zaprosi\u0142a Go do wsp\u00f3\u0142pracy z Wydzia\u0142em Fizjograficznym. \n\nW 1905 roku powr\u00f3ci\u0142 do pracy w Wieliczce, a p\u00f3\u0142 roku p\u00f3\u017aniej zosta\u0142 powo\u0142any na stanowisko radcy g\u00f3rniczego w Ministerstwie Skarbu, nast\u0119pnie starszego radcy g\u00f3rniczego w Ministerstwie Rob\u00f3t Publicznych. Pracowa\u0142 tam do ko\u0144ca I wojny \u015bwiatowej.  W latach 1918-1919 bra\u0142 udzia\u0142 w pracach wydzia\u0142u g\u00f3rniczego Polskiej Komisji Likwidacyjnej w Wiedniu.\n\nWiosn\u0105 1920 roku rozpocz\u0105\u0142 prac\u0119 w Starostwie G\u00f3rniczym w Krakowie.\n\nW marcu 1922 roku rozpocz\u0105\u0142 prac\u0119 wyk\u0142adowcy na \nWydziale G\u00f3rniczym\n Akademii G\u00f3rniczej. Pocz\u0105tkowo wyk\u0142ada\u0142 halurgi\u0119 i przemys\u0142 solny. Dopiero od 1924 roku - po zako\u0144czeniu pracy w pa\u0144stwowej s\u0142u\u017cbie g\u00f3rniczej - m\u00f3g\u0142 w pe\u0142ni po\u015bwi\u0119ci\u0107 si\u0119 pracy naukowej i zaj\u0105\u0107 si\u0119 zestawieniem i opracowaniem cennych materia\u0142\u00f3w, dotycz\u0105cych w og\u00f3lno\u015bci solnictwa, a kt\u00f3re zbiera\u0142 z najwi\u0119kszym zapa\u0142em w ci\u0105gu d\u0142ugoletniej praktyki g\u00f3rniczej. Dzi\u0119ki Jego dzia\u0142alno\u015bci powsta\u0142 Zak\u0142ad Halurgii, kt\u00f3ry wyposa\u017cy\u0142 w unikatowe zbiory cennych minera\u0142\u00f3w solnych, rysunki, plany, mapy i modele z zakresu solnictwa oraz bibliotek\u0119. Kierowa\u0142 nim w latach 1924-1939.\n\nPomimo podesz\u0142ego wieku, odda\u0142 si\u0119 w\u00f3wczas ca\u0142kowicie pracy naukowej i przyst\u0105pi\u0142 do pisania wielkiego, 5-tomowego dzie\u0142a \u201eSolnictwo\u201d. Praca ta dzi\u0119ki ofiarno\u015bci Towarzystwa Solvay w Polsce, latach 1926-1930 wyda\u0142 4 tomy tego oryginalnego dzie\u0142a. \n\nW 1931 roku na podstawie rozprawy \u201eSolnictwo. Sole kamienne i solanki, ich w\u0142asno\u015bci, fizjografia, g\u00f3rnictwo i warzelnictwo\u201d uzyska\u0142 habilitacj\u0119. Nast\u0119pnie otrzyma\u0142 stanowisko docenta.  \n\nW czerwcu 1936 roku otrzyma\u0142 doktorat honoris causa Akademii G\u00f3rniczej.\n\n6 listopada 1939 roku wraz z profesorami krakowskich uczelni zosta\u0142 aresztowany i wywieziony do wi\u0119zienia we Wroc\u0142awiu. Ze wzgl\u0119du na podesz\u0142y wiek zosta\u0142 zwolniony 27 listopada.\n\nAutor oko\u0142o 30 publikacji.\n\nCz\u0142onek Polskiego Towarzystwa Geologicznego i Komisji Fizjograficznej PAU. \n\n\u0179r\u00f3d\u0142a do biogramu\n\nKsi\u0105\u017cki\n\nDuda J.: 141 spotkanie z cyklu \"Wieliczka-Wieliczanie\" pt. \"Zwi\u0105zki Wieliczki i Akademii G\u00f3rniczo-Hutniczej im. Stanis\u0142awa Staszica w Krakowie w 90. lecie Uczelni (1919-2009)\". Wieliczka 2007 (Biblioteczka Wielicka\u00a0; z. 86), s. 19\n\nGawro\u0144ski W.: S\u0142ownik biograficzny wieliczan. Wieliczka 2008, s. 190-192, [foto]\n\nG\u00f3rnictwo wczoraj i dzi\u015b\u00a0: X jubileuszowa konferencja, Mys\u0142owice, maj 2008. Katowice [2008], s. 154, [foto]\n\nKsi\u0119ga wychowank\u00f3w i wychowawc\u00f3w Akademii G\u00f3rniczej w Krakowie (1919-1949). Oprac. J. Sulima-Samuj\u0142\u0142o. Krak\u00f3w 1979, s. 199\n\nMateria\u0142y Informacyjne [nr 4]. Komisja Propagandowa Komitetu Obchodu 50-lecia AGH. Krak\u00f3w 1969, s. 94\n\nOlszewicz B.: Lista strat kultury polskiej (1.IX.1939 - 1.III.1946). Zestawi\u0142 B. Olszewicz. Warszawa 1947, s. 306\n\nPaczy\u0144ska I.: Aktion gegen Universit\u00e4ts-Professoren (Krak\u00f3w, 6 listopada 1939 roku) i okupacyjne losy aresztowanych. Krak\u00f3w 2019, s. 202, 203, 245, 253, 245, 273, 421, 429, 452, 625, 859\n\n[Sk\u0142ad Osobowy Akademii G\u00f3rniczej... 1933/34] Krak\u00f3w 1933, s. 27\n\n[Sk\u0142ad Osobowy Akademii G\u00f3rniczej ...1935/36] Krak\u00f3w 1935, s. 28\n\nWyrok na Uniwersytet Jagiello\u0144ski 6 listopada 1939. Pod red. L. Hajdukiewicza. Krak\u00f3w 1989, s. 299-300, [foto]\n\nZ dziej\u00f3w Akademii G\u00f3rniczo-Hutniczej w Krakowie w latach 1919-1967. Oprac. J. Sulima-Samuj\u0142\u0142o oraz zesp\u00f3\u0142 aut. Krak\u00f3w 1970, s. 39, 43, 44, 57, 63, 66, 75, 78, 86, 94, 108, 112, 114, 315, 628, 629, 660 (Wydawnictwa Jubileuszowe 1919-1969)\n\n\u017byciorysy profesor\u00f3w i asystent\u00f3w Akademii G\u00f3rniczo-Hutniczej w Krakowie (1919-1964). Red. nacz. M. Odlanicki-Poczobutt. Krak\u00f3w 1965, s. 216-218, [foto] ( Zeszyty Naukowe. Akademia G\u00f3rniczo-Hutnicza w Krakowie\u00a0; nr 41, z. spec. 4)\n\nArtyku\u0142y\n\nAresztowani podczas aktion gegen Universit\u00e4ts-Professoren 6 listopada 1939 roku\u00a0: aresztowani naukowcy Wydzia\u0142u G\u00f3rniczego Akademii G\u00f3rniczej. \nAlma Mater\n 2019, numer specjalny 212, s. 32, [foto]\n\nAresztowani podczas aktion gegen Universit\u00e4ts-Professoren 6 listopada 1939 roku\u00a0: aresztowani naukowcy Wydzia\u0142u G\u00f3rniczego Akademii G\u00f3rniczej. \nAlma Mater\n 2021, nr 227, s. 64, [foto]\n\nBolewski A.: Mobilizacja si\u0142 naukowych i organizacyjnych przy powstawaniu oraz inauguracji Akademii G\u00f3rniczej w Krakowie\u00a0: z kart historii. \nBiuletyn Informacyjny Pracownik\u00f3w AGH\n 1994, nr 5, s. 5-6\n\nJaros J.: \"Salamandra\" - pami\u0119ci koleg\u00f3w g\u00f3rnik\u00f3w (7). \nPrzegl\u0105d G\u00f3rniczy\n 1992, T. 48, nr 12, s. 24\n\nPoborski J.: Edward Windakiewicz. \nRoczniki Polskiego Towarzystwa Geologicznego\n 1949 T. 19, z. 1, s. 287-291, [foto]\n\nTomczyk M.: 75. rocznica \"Sonderaktion Krakau\". \nBiuletyn AGH\n 2014, nr 83, s. 8-9, [foto]\n\nWykaz os\u00f3b, kt\u00f3re otrzyma\u0142y Doktoraty Honoris Causa Akademii G\u00f3rniczo-Hutniczej. \nBiuletyn Informacyjny Pracownik\u00f3w AGH\n 1994 nr 5, s. 18\n\nInne\n\nEdward Windakiewicz  [online] [przegl\u0105dany 12.01.2024]. Dost\u0119pny w: \nhttps://geojournals.pgi.gov.pl/asgp/article/download/11036/9527\n\nEdward Windakiewicz \u2013 Wikipedia, wolna encyklopedia [online] [przegl\u0105dany 12.01.2024]. Dost\u0119pny w: \nhttps://pl.wikipedia.org/wiki/Edward_Windakiewicz\n\nWINDAKIEWICZ Edward - Ma\u0142opolska w II Wojnie \u015awiatowej [online] [przegl\u0105dany 12.01.2024]. Dost\u0119pny w: \nhttp://www.malopolskawiiwojnie.pl/index.php?title=WINDAKIEWICZ_Edward\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Edward_Windakiewicz&oldid=84670\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/wiki/Edward_Windakiewicz", "title": "Edward Windakiewicz \u2013 Historia AGH", "depth": 2, "duplicate": false, "content_hash": "5c3ca63a3bedd250e7d7332653afda44", "word_count": 1049, "headings": [{"level": 1, "text": "Edward Windakiewicz"}, {"level": 2, "text": "Nota biograficzna"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}