{"content": "#  Geodezja g\u00f3rnicza -- Kursy i szkolenia AGH \n\nURL: https://szkolenia.agh.edu.pl/oferta-kursow-i-szkolen/oferta-komercyjna/geodezja-gornicza\nCrawled: 2025-03-19 21:16:30\n\nPrzejd\u017a do tre\u015bci\n\nPrzejd\u017a do stopki\n\n Geodezja g\u00f3rnicza \n\n Organizator \n\n Wydzia\u0142 Geodezji G\u00f3rniczej i In\u017cynierii \u015arodowiska \n\nal. Mickiewicza 30, 30-059 Krak\u00f3w\n pawilon C4, pok\u00f3j 10\n\nPlanowany termin rozpocz\u0119cia przyj\u0119\u0107 na szkolenie: 1.05.2025\n Planowany termin rozpocz\u0119cia szkolenie: czerwiec 2025\u00a0\n\nOp\u0142ata za szkolenie: 2 400 z\u0142\n\nAdresatami szkolenia s\u0105 absolwenci studi\u00f3w I i II stopnia kierunku geodezja i kartografia, kandydaci ubiegaj\u0105cy si\u0119 o uprawnienia w zakresie mierniczego g\u00f3rniczego w podziemnych i odkrywkowych zak\u0142adach g\u00f3rniczych.\n\nWymagania wst\u0119pne: uko\u0144czony kurs geodezji w ramach I lub I i II stopnia studi\u00f3w\n Zasady przyj\u0119\u0107: decyduje kolejno\u015b\u0107 kompletnych zg\u0142osze\u0144\n\nOpis programu\n\nKurs obejmuje zagadnienia dotycz\u0105ce geodezji g\u00f3rniczej w zakresie niezb\u0119dnym do przyst\u0105pienia do egzaminu pa\u0144stwowego dotycz\u0105cego stwierdzenia kwalifikacji mierniczego g\u00f3rniczego w odkrywkowych i podziemnych zak\u0142adach g\u00f3rniczych. Podczas kursu om\u00f3wione b\u0119d\u0105 zadania mierniczego g\u00f3rniczego, zgodne z przepisami prawa geologicznego i g\u00f3rniczego, jak r\u00f3wnie\u017c specjalistyczne techniki pomiarowe zwi\u0105zane z orientacj\u0105 sytuacyjn\u0105 i wysoko\u015bciow\u0105 kopal\u0144, obs\u0142ug\u0119 miernicz\u0105 zagadnie\u0144 przebitkowych, specjalistyczne techniki pomiar\u00f3w geodezyjnych, badanie deformacji obiekt\u00f3w podziemnych i b\u0119d\u0105cych pod wp\u0142ywem eksploatacji g\u00f3rniczej, wykonywanie map g\u00f3rniczych jak r\u00f3wnie\u017c zasady prowadzenia dokumentacji mierniczo-geologicznej. Zagadnienia te zostan\u0105 wsparte realizacj\u0105 projekt\u00f3w, pozwalaj\u0105cymi r\u00f3wnie\u017c w spos\u00f3b praktyczny zapozna\u0107 si\u0119 z prezentowanymi tre\u015bciami. Podstaw\u0105 oceny ko\u0144cowej b\u0119dzie \u015brednia z realizowanych projekt\u00f3w.\n\nTre\u015bci kszta\u0142cenia:\n\nPodstawy prawne dotycz\u0105ce miernictwa g\u00f3rniczego w zak\u0142adach g\u00f3rniczych,\n\nMetody i techniki orientacji sytuacyjnej i wysoko\u015bciowej kopal\u0144,\n\nPomiary inwentaryzacyjne wyrobisk g\u00f3rniczych,\n\nTechniki zadawania kierunku dr\u0105\u017cenia wyrobisk podziemnych i tunelowych, wykorzystanie pomiar\u00f3w giroskopowych,\n\nPomiary obiekt\u00f3w specjalnych i ocena ich geometrii (np. urz\u0105dze\u0144 wyci\u0105gowych, maszyn i obiekt\u00f3w wielkogabarytowych, obiekt\u00f3w wysmuk\u0142ych, szyb\u00f3w) w odniesieniu do wymog\u00f3w prawa,\n\nPomiary obj\u0119to\u015bci i metody obliczania mas \u2013 prace odbi\u00f3rkowe,\n\nZasady prowadzenia kontrolnych pomiar\u00f3w geodezyjnych na terenach g\u00f3rniczych\n\nWykorzystanie nowoczesnych technik pomiarowych w geodezji g\u00f3rniczej,\n\nSposoby oceny konwergencji obiekt\u00f3w podziemnych i badania ich deformacji,\n\nMonitoring telemetryczny obiekt\u00f3w in\u017cynierskich i struktur podziemnych,\n\nProwadzenie dokumentacji mierniczej oraz tworzenie map g\u00f3rniczych w zak\u0142adach g\u00f3rniczych r\u00f3\u017cnego typu,\n\nZagadnienia budownictwa tunelowego i prowadzonej obs\u0142ugi mierniczej,\n\nRealizacja projekt\u00f3w obejmuj\u0105cych poruszane zagadnienia miernicze.\n\nTryb zaj\u0119\u0107:\u00a0\nzaj\u0119cia warsztatowe w formie stacjonarnej\n\nCzas trwania szkolenia:\u00a0\n29 godzin\n\nStopka\n\nStudia podyplomowe\n\nCentrum Obs\u0142ugi Kszta\u0142cenia\nInne Formy Kszta\u0142cenia\n\nE: kbrzoz@agh.edu.pl\nT: 12 617 32 81 \nE: amajka@agh.edu.pl\nT: 12 617 56 35\n\nBack", "metadata": {"url": "https://szkolenia.agh.edu.pl/oferta-kursow-i-szkolen/oferta-komercyjna/geodezja-gornicza", "title": " Geodezja g\u00f3rnicza -- Kursy i szkolenia AGH ", "depth": 2, "duplicate": false, "content_hash": "37c60c1d79d5fe28b07bc76416d43de3", "word_count": 351, "headings": [{"level": 1, "text": "Geodezja g\u00f3rnicza"}, {"level": 2, "text": "Stopka"}]}}