{"content": "# Kazimierz Franciszek Jele\u0144 \u2013 Historia AGH\n\nURL: https://historia.agh.edu.pl/mediawiki/index.php?title=Kazimierz_Franciszek_Jele%C5%84&oldid=74997\nCrawled: 2025-03-19 22:30:59\n\nKazimierz Franciszek Jele\u0144\n\nZ Historia AGH\n\nWersja z dnia 09:42, 24 sty 2023 autorstwa \nSabina.Olszyk\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nKazimierz Franciszek Jele\u0144\n\nNazwisko\n\nJele\u0144\n\nImi\u0119 / imiona\n\nKazimierz Franciszek\n\nTytu\u0142y / stanowiska\n\nProf. dr hab.\n\nTytu\u0142y honorowe AGH\n\nProfesor Honorowy AGH\n\nData urodzenia\n\n2 stycznia 1940\n\nMiejsce urodzenia\n\nJordan\u00f3w\n\nData \u015bmierci\n\n9 wrze\u015bnia 2021\n\nDyscyplina/specjalno\u015bci\n\nfizyka\n, \nfizyka j\u0105drowa\n, \nenergetyka j\u0105drowa\n, \nodnawialne \u017ar\u00f3d\u0142a energii\n, \ndetektory\n, \nchromatografia gazowa\n\nPe\u0142nione funkcje\n\nProrektor ds. Nauki  (2005-2008)\n\nWydzia\u0142\n\nWydzia\u0142 Fizyki i\u00a0Informatyki Stosowanej\n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, \nZ\u0142oty Krzy\u017c Zas\u0142ugi\n, \nMedal Komisji Edukacji Narodowej\n\nFunkcje\nGdzie\nod\ndo\nProdziekan\nWydzia\u0142 Fizyki i Techniki J\u0105drowej\n1990\n1993\nDziekan\nWydzia\u0142 Fizyki i Techniki J\u0105drowej\n1999\n2002\nDziekan\nWydzia\u0142 Fizyki i Techniki J\u0105drowej\n2002\n2005\nProrektor\nAGH\n2005\n2008\n\nProf. dr hab. \nKazimierz Franciszek Jele\u0144\n (1940\u20132021)   \n\nDyscyplina/specjalno\u015bci: fizyka, fizyka j\u0105drowa, energetyka j\u0105drowa, odnawialne \u017ar\u00f3d\u0142a energii, detektory, chromatografia gazowa\n\nNota biograficzna\n\nUrodzi\u0142 si\u0119 2 stycznia 1940 roku w Jordanowie. Zmar\u0142 9 wrze\u015bnia 2021 roku. Pochowany na Cmentarzu Parafialnym w Jordanowie.\n\nW 1958 roku podj\u0105\u0142 studia na kierunku fizyka na Wydziale Matematyki, Fizyki i Chemii Uniwersytetu Jagiello\u0144skiego. Studia uko\u0144czy\u0142 w 1963 roku, uzyskuj\u0105c stopie\u0144 magistra fizyki na podstawie pracy dyplomowej wykonanej w Instytucie Techniki J\u0105drowej AGH.\n\nOd 1963 roku zatrudniony jako asystent w \nInstytucie Techniki J\u0105drowej\n AGH.\n\nW AGH przepracowa\u0142 ponad pi\u0119\u0107dziesi\u0105t lat (a\u017c do emerytury w 2013 roku). W tym czasie przeszed\u0142 wszystkie etapy zatrudnienia pracownika naukowo-dydaktycznego \u2013 od asystenta do profesora zwyczajnego, podejmuj\u0105c prac\u0119 dydaktyczn\u0105, naukow\u0105 i organizacyjn\u0105.\n\nW latach 1963\u20131964 by\u0142 asystentem, nast\u0119pnie w latach 1965\u20131971 starszym asystentem,  adiunktem w latach 1972\u20131982, a w okresie 1983\u20131993 docentem.\n\nW latach 1984\u20131986 by\u0142 kierownikiem Samodzielnej Pracowni Dydaktyki Fizyki Mi\u0119dzyresortowego Instytutu Fizyki i Techniki J\u0105drowej, nast\u0119pnie w latach 1987\u20131993 kierownikiem Pracowni Detektor\u00f3w, a latach 1993\u20131999 kierownikiem Zak\u0142adu Fizyki Cz\u0105stek Elementarnych i Detektor\u00f3w.\n\nW 1971 roku zosta\u0142 doktorem nauk fizycznych, w 1982 roku doktorem habilitowanym. Profesorem nadzwyczajnym zosta\u0142 w 1995 roku, a profesorem zwyczajnym w 1998 roku.\n\nW latach 1985\u20131988 by\u0142 wicedyrektorem Instytutu Fizyki i Techniki J\u0105drowej.\nW latach 1990\u20131993 prodziekan Wydzia\u0142u Fizyki i Techniki J\u0105drowej. W roku 1999 zosta\u0142 wybrany na stanowisko dziekana Wydzia\u0142u Fizyki i Techniki J\u0105drowej (obecnie Wydzia\u0142 Fizyki i Informatyki Stosowanej). Funkcj\u0119 t\u0119 pe\u0142ni\u0142 przez dwie kadencje (do 2005 r.), a nast\u0119pnie w latach 2005\u20132008 by\u0142 Prorektorem AGH ds. Nauki. By\u0142 kierownikiem Centrum Problem\u00f3w Energetycznych AGH, kt\u00f3re zosta\u0142o powo\u0142ane w 2009 roku.\n\nW latach 1971\u20131972 przebywa\u0142 na stypendium Mi\u0119dzynarodowej Agencji Energii Atomowej w Hanowerze (w Nieders\u00e4chsisches Landesamt f\u00fcr Bodenforschung), Kolonii, Heidelbergu, Monachium, a w latach 1983\u20131985 na kontrakcie w Instytucie Geologii w Hanowerze.\n\nDu\u017ce znaczenie w jego karierze naukowej stanowi\u0142y wyjazdy zagraniczne. W roku 1971 uzyska\u0142 roczne stypendium Mi\u0119dzynarodowej Agencji Energii Atomowej, co zaowocowa\u0142o wyjazdem do Republiki Federalnej Niemiec, do Nieders\u00e4chsisches Landesamt f\u00fcr Bodenforschung w Hanowerze. Tam mia\u0142 mo\u017cliwo\u015b\u0107 zapoznania si\u0119 z praktycznymi aspektami spektrometrii masowej w zastosowaniu do bada\u0144 geologicznych oraz z metodami datowania izotopowego, g\u0142\u00f3wnie z wykorzystaniem radiow\u0119gla i trytu (ta tematyka by\u0142a r\u00f3wnie\u017c rozwijana w AGH). W tym samym instytucie by\u0142 zatrudniony w latach 1983\u20131985. Zadaniem Profesora by\u0142o zbudowanie kompletnego p\u00f3\u0142automatycznego uk\u0142adu do pomiaru aktywno\u015bci 14C w pr\u00f3bkach o ma\u0142ej zawarto\u015bci w\u0119gla. Uk\u0142ad ten przez wiele lat pracowa\u0142 w Hanowerze, poszerzaj\u0105c zakres mierzonych materia\u0142\u00f3w. Bardzo wa\u017cnym momentem w pracy Profesora by\u0142o w\u0142\u0105czenie jego zespo\u0142u do prac w Deutsches Elektronen-Synchrotron (DESY) w Hamburgu przy akceleratorze HERA. Zesp\u00f3\u0142 podj\u0105\u0142 si\u0119 zaprojektowania, zbudowania i zapewnienia przez ponad dziesi\u0119\u0107 lat eksploatacji jednego z element\u00f3w detektora ZEUS. Dzi\u0119ki do\u015bwiadczeniu zdobytemu w DESY zesp\u00f3\u0142 otrzyma\u0142 zaproszenie do wsp\u00f3\u0142pracy w nast\u0119pnym wielkim eksperymencie \u2013 w Europejskiej Organizacji Bada\u0144 J\u0105drowych CERN przy akceleratorze LHC.\n\nAutor i wsp\u00f3\u0142autor ponad 180 publikacji. Autor kilku patent\u00f3w. Promotor prac doktorskich.\n\n10 kwietnia 2019 roku podczas uroczystego posiedzenia Senatu Akademii G\u00f3rniczo-Hutniczej otrzyma\u0142 godno\u015b\u0107 Profesora Honorowego AGH. \n\nCz\u0142onek Polskiego Towarzystwa Fizycznego, Senatu AGH.\n\nOdznaczenia i nagrody\n\nKrzy\u017c Kawalerski Orderu Odrodzenia Polski, Z\u0142oty Krzy\u017c Zas\u0142ugi, Medal Komisji Edukacji Narodowej, Nagroda im. prof. W. Takli\u0144skiego, Nagroda Ministra (II stopnia, dwukrotnie).\n\nBibliografia publikacji\n\nhttps://badap.agh.edu.pl/autor/jelen-kazimierz-001530\n\n\u0179r\u00f3d\u0142a do biogramu\n\nKsi\u0105\u017cki\n\n[Sk\u0142ad Osobowy AGH \u2026 1963/64]. Krak\u00f3w 1964, s. 201\n\nWielka Ksi\u0119ga 85-lecia Akademii G\u00f3rniczo-Hutniczej. Gliwice cop. 2004, portr. s. [4] tabl.\n\nWsp\u00f3\u0142cze\u015bni uczeni polscy\u00a0: s\u0142ownik biograficzny. T. 2\u00a0: H \u2013 \u0141. Red. nauk. J. Kapu\u015bcik.  Warszawa 1999, s. 189\n\nArtyku\u0142y\n\nDziekani i prodziekani AGH na kadencj\u0119 1999-2002. \nBiuletyn Informacyjny Pracownik\u00f3w AGH\n 1999, nr 69, s. 4\n\nJele\u0144 K.: Czeka nas du\u017co pracy\u00a0: rozmowa z prof. dr. hab. Kazimierzem Jeleniem, prorektorem ds. nauki AGH w Krakowie. Rozm P. Stachnik. \nDziennik Polski\n 2006, nr 229 (1 X 2006), s. 6, [foto] [Specjalny dodatek Akademii G\u00f3rniczo-Hutniczej w Krakowie]\n\nJele\u0144 K.: Dobra marka\u00a0: rozmowa z prof. Kazimierzem Jeleniem, prorektorem ds. nauki AGH. Rozm G. Starzak. \nDziennik Polski\n 2006, nr 101 (30 IV 2006), s. 10-11, [foto] [Specjalny dodatek Akademii G\u00f3rniczo-Hutniczej im. Stanis\u0142awa Staszica w Krakowie]\n\nJele\u0144 K.: Fizyka to podstawa wielu dyscyplin\u00a0: rozmowa z prof. Kazimierzem Jeleniem, prorektorem AGH  ds. nauki. Rozm P. Stachnik. \nDziennik Polski\n 2008, nr 140 (17 VI 2008), s. 9, [foto] [Dziennik Akademii G\u00f3rniczo-Hutniczej]\n\nKompetencje Prorektor\u00f3w AGH na kadencj\u0119 2005-2008. \nBiuletyn Informacyjny Pracownik\u00f3w AGH\n 2005, nr 146, s. 6-7\n\n[\nProtok\u00f3\u0142 z Posiedzenia Senatu AGH\n... 28.11.2018], s. 1, 6-7, 24\n\nRektor na kadencj\u0119 2005-2008 wybrany. \nBiuletyn Informacyjny Pracownik\u00f3w AGH\n 2005, nr 139, s. 3\n\nW\u0142adze dzieka\u0144skie na kadencj\u0119 2002-2005. \nBiuletyn Informacyjny Pracownik\u00f3w AGH\n 2002, nr 106/107, s. 16, III ok\u0142adki, [foto]\n\nW\u0142adze rektorskie AGH na kadencj\u0119 2005-2008. \nBiuletyn Informacyjny Pracownik\u00f3w AGH\n 2005, nr 146, s. 2, [foto]\n\nWr\u0119czenie godno\u015bci Profesora Honorowego AGH. \nBiuletyn AGH\n 2019, nr 136, s. 18-19, [foto]\n\nInne\n\nAnonse typu Kondolencje z 13.09.2021 - Nekrologi [online] [przegl\u0105dany 13.09. 2021]. Dost\u0119pny w: \nhttps://www.nekrologi.net/?_fstatus=search;s_source=ppma_dzpo;type=memorial\n\nNekrologi i kondolencje z 13 wrze\u015bnia 2021 - Dziennik Polski [online] [przegl\u0105dany 13.09. 2021]. Dost\u0119pny w: \nhttps://dziennikpolski24.pl/nekrologi/\n\nOdszed\u0142 prof. Kazimierz Jele\u0144, by\u0142y Prorektor ds. Nauki, Profesor Honorowy AGH [online] [przegl\u0105dany 13.09. 2021]. Dost\u0119pny w: \nhttps://www.agh.edu.pl/pracownicy/odeszli/info/article/odszedl-prof-kazimierz-jelen-byly-prorektor-ds-nauki-profesor-honorowy-agh/\n\nUroczysto\u015b\u0107 wr\u0119czenia godno\u015bci Profesora Honorowego AGH prof. Danucie Kisielewskiej oraz prof. Kazimierzowi Jeleniowi [online] [przegl\u0105dany 10.04.2019]. Dost\u0119pny w: \nhttps://www.agh.edu.pl/wydarzenia/info/article/uroczystosc-wreczenia-godnosci-profesora-honorowego-agh-prof-danucie-kisielewskiej-oraz-prof-kazim/\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Kazimierz_Franciszek_Jele\u0144&oldid=74997\n\u201d\n\nKategoria\n: \nBiogramy", "metadata": {"url": "https://historia.agh.edu.pl/mediawiki/index.php?title=Kazimierz_Franciszek_Jele%C5%84&oldid=74997", "title": "Kazimierz Franciszek Jele\u0144 \u2013 Historia AGH", "depth": 3, "duplicate": false, "content_hash": "5c19e32616ee5a6985b6e1a5e15c38c0", "word_count": 1008, "headings": [{"level": 1, "text": "Kazimierz Franciszek Jele\u0144"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 4, "text": "Bibliografia publikacji"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}