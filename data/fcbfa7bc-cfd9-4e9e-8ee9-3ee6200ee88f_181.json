{"content": "# Wydzia\u0142 | Wydzia\u0142 Zarz\u0105dzania AGH\n\nURL: https://www.zarz.agh.edu.pl/index.php/wydzial/\nCrawled: 2025-03-19 21:34:48\n\nWydzia\u0142\n\nO nas\n\nWydzia\u0142 Zarz\u0105dzania pe\u0142ni funkcj\u0119 akademickiej szko\u0142y biznesu i nowoczesnych technologii AGH.\n\nKszta\u0142cimy student\u00f3w w bardzo szerokim zakresie kompetencji zawodowych: mened\u017cer\u00f3w, przedsi\u0119biorc\u00f3w, in\u017cynier\u00f3w, logistyk\u00f3w, analityk\u00f3w, informatyk\u00f3w oraz innych specjalist\u00f3w wspieraj\u0105cych dzia\u0142alno\u015b\u0107 organizacji gospodarczych. Otwiera to naszym absolwentom bardzo \nszerokie mo\u017cliwo\u015bci zatrudnienia \n w przedsi\u0119biorstwach, sektorze publicznym, jak i prowadzenia w\u0142asnej dzia\u0142alno\u015bci gospodarczej.\u00a0\n\nZajmujemy wysok\u0105 pozycj\u0119 naukow\u0105 w obszarze nauk o zarz\u0105dzaniu, in\u017cynierii produkcji, informatyce i ekonomii potwierdzon\u0105 \nkategori\u0105 naukow\u0105 B+\n. W nasze innowacyjne badania anga\u017cujemy student\u00f3w, doktorant\u00f3w i wsp\u00f3\u0142pracuj\u0105ce z nami przedsi\u0119biorstwa,\u00a0 a ich wyniki prezentujemy na najwa\u017cniejszych mi\u0119dzynarodowych i polskich forach akademickich. Nasze osi\u0105gni\u0119cia naukowe transferujemy do praktyki poprzez konsulting oraz najwi\u0119ksz\u0105 na AGH ofert\u0119 studi\u00f3w podyplomowych.\n\nWitamy na stronie Wydzia\u0142u Zarz\u0105dzania AGH\n\nJeste\u015bmy jednostk\u0105 AGH innowacyjnie \u0142\u0105cz\u0105c\u0105 kszta\u0142cenie na wszystkich poziomach akademickich z\u00a0 badaniami naukowymi oraz popularyzacj\u0105 wiedzy z zakresu zarz\u0105dzania i nowoczesnych technologii.\n\nWydzia\u0142 Zarz\u0105dzania w liczbach\n\n\u2022 \nponad \n45 lat\n dzia\u0142alno\u015bci, wysoka pozycja naukowa Wydzia\u0142u (kategoria \n\u201eB+\u201d\n w ocenie parametrycznej jednostek naukowych),\n\u2022 ponad \n120\n\u00a0pracownik\u00f3w naukowych, w tym \n38\n samodzielnych, pion naukowy Wydzia\u0142u tworzy\n 5 katedr\n\u00a0i samodzielna pracownia,\n\u2022 ponad \n100\n artyku\u0142\u00f3w naukowych rocznie, uprawnienia do nadawania stopnia doktora w dyscyplinie nauki o zarz\u0105dzaniu i jako\u015bci,\n\u2022 kszta\u0142cenie student\u00f3w na \n3 kierunkach i 2 stopniach\n (stacjonarne i niestacjonarne) Zarz\u0105dzanie, Zarz\u0105dzanie i In\u017cynieria Produkcji oraz Informatyka i Ekonometria\n\u2022 \nLiczba student\u00f3w\n (stan na 12 wrze\u015bnia 2023 r.) og\u00f3\u0142em: 1 476\nstudia stacjonarne (I i II stopie\u0144): 976 (w tym obcokrajowcy: 77) w tym kobiet: 574\nstudia niestacjonarne (I i II stopie\u0144): 500 (w tym obcokrajowcy: 0) w tym kobiet: 203\nstudia podyplomowe: 343\n\n\u2022 3 specjalistyczne laboratoria\n badawcze, np. MakerBot Engineering Innovation Lab., Bloomberg\n\u2022 Biblioteka Wydzia\u0142owa, \nbogata oferta studi\u00f3w podyplomowych\n\u2022 \nszeroki zakres projekt\u00f3w naukowo-badawczych krajowych i mi\u0119dzynarodowych, realizowanych samodzielnie i w konsorcjach, ekspertyzy dla przemys\u0142u, kilkadziesi\u0105t um\u00f3w o wsp\u00f3\u0142pracy w Polsce i z zagranic\u0105,\n\u2022 dzia\u0142alno\u015b\u0107 \n11\n\u00a0studenckich k\u00f3\u0142 naukowych\n\u2022 w \nRankingu Studi\u00f3w 2022\n\u00a0przygotowywanym przez Fundacj\u0119 Edukacyjn\u0105 Perspektywy kierunek Zarz\u0105dzanie i In\u017cynieria Produkcji \nzaj\u0105\u0142 miejsce 2\n.\n\nNowe logo Wydzia\u0142u Zarz\u0105dzania\n\nWersja spakowana: \nLOGO-WZ_2023\n\nMisja Wydzia\u0142u\n\nMisj\u0105 Wydzia\u0142u jest wspieranie rozwoju nowoczesnych system\u00f3w zarz\u0105dzania organizacjami dzia\u0142aj\u0105cymi w gospodarce opartej na wiedzy poprzez kreowanie oraz transfer zaawansowanej i zorientowanej praktycznie wiedzy z obszaru nauk ekonomicznych i technicznych.\n\nWizja\u00a0Wydzia\u0142u\n\nWizj\u0105 Wydzia\u0142u jest by\u0107 nowoczesna jednostk\u0105 AGH o pe\u0142nych uprawnieniach akademickich innowacyjnie \u0142\u0105cz\u0105c\u0105 kszta\u0142cenie na wszystkich poziomach z badaniami naukowymi i popularyzacj\u0105 wiedzy.\n\nKluczowe warto\u015bci\n\nTworzenie solidnych fundament\u00f3w wiedzy\n\n\u0141\u0105czenie wiedzy in\u017cynierskiej i zarz\u0105dzania\n\nKreowanie i aplikacja innowacji\n\nZorientowanie na praktyk\u0119\n\nSprzyjanie postawom przedsi\u0119biorczym\n\nRozumienie i wspieranie r\u00f3\u017cnorodno\u015bci\n\nStrategia Wydzia\u0142u\n\nPobierz pliki identyfikacji wizualnej\n\nSystem identyfikacji wizualnej\n\nW\u0142adze Wydzia\u0142u\n\nJednostki naukowe\n\n Administracja Wydzia\u0142u\n\nWsp\u00f3\u0142praca i absolwenci\n\nHistoria Wydzia\u0142u\n\nWydzia\u0142 Zarz\u0105dzania zosta\u0142 uruchomiony 1 pa\u017adziernika 1974 roku, pod nazw\u0105 Instytut Organizacji i\u00a0Zarz\u0105dzania Przemys\u0142em. \n\nInicjatorem powo\u0142ania Wydzia\u0142u i\u00a0jego pierwszym dziekanem by\u0142 doc. dr in\u017c. Ferdynand Szwagrzyk. Rozpocz\u0119cie w\u00a0tym dniu kszta\u0142cenia student\u00f3w na studiach dziennych i\u00a0zaocznych kierunku: Zarz\u0105dzanie i\u00a0marketing by\u0142o ukoronowaniem wieloletniego nauczania organizacji i\u00a0zarz\u0105dzania na r\u00f3\u017cnych wydzia\u0142ach AGH, rozpocz\u0119tego jeszcze na d\u0142ugo przed II Wojn\u0105 \u015awiatow\u0105.\n\nW historii rozwoju Wydzia\u0142u mo\u017cna wyr\u00f3\u017cni\u0107 dwa prze\u0142omowe momenty. Pierwszy mia\u0142 miejsce w\u00a01980 roku, kiedy powo\u0142ano oficjalnie Wydzia\u0142 Organizacji i\u00a0Zarz\u0105dzania Przemys\u0142em sk\u0142adaj\u0105cy si\u0119 z dwu instytut\u00f3w: Instytutu Organizacji i\u00a0Zarz\u0105dzania Przemys\u0142em oraz Instytutu Nauk Ekonomicznych. W\u00a0sumie lata 70. i\u00a080. to okres stabilizowania si\u0119 Wydzia\u0142u ( w\u00a01979 r. Wydzia\u0142 otrzyma\u0142 do dyspozycji budynek przy ul. Gramatyka 10). Liczba rekrutowanych rocznie student\u00f3w waha\u0142a si\u0119 w\u00a0granicach 50-100 os\u00f3b. Programy studi\u00f3w ukierunkowane by\u0142y w\u00a0tym okresie g\u0142\u00f3wnie na zarz\u0105dzanie produkcj\u0105 w\u00a0przemy\u015ble ci\u0119\u017ckim.\n\nDrugi prze\u0142omowy moment to rok 1992, kiedy zosta\u0142a wprowadzona obecna nazwa Wydzia\u0142u. Lata 90. przynios\u0142y gwa\u0142towny rozw\u00f3j Wydzia\u0142u pod wszystkimi wzgl\u0119dami, wynikaj\u0105cy z transformacji ustrojowej kraju. Liczba rekrutowanych student\u00f3w wzros\u0142a do kilkuset os\u00f3b rocznie, co spowodowa\u0142o, \u017ce Wydzia\u0142 obecnie zajmuje drugie miejsce w\u00a0AGH pod wzgl\u0119dem liczby studiuj\u0105cych i\u00a0pierwsze pod wzgl\u0119dem liczby student\u00f3w zaocznych. Unowocze\u015bniono programy studi\u00f3w, dostosowuj\u0105c je do potrzeb rynku i\u00a0\u015bwiatowego profilu kszta\u0142cenia mened\u017cer\u00f3w. Podj\u0119to na szerok\u0105 skal\u0119 wsp\u00f3\u0142prac\u0119 z zagranic\u0105 w\u00a0zakresie dydaktyki i\u00a0 wymiany student\u00f3w oraz z krajowym przemys\u0142em w\u00a0zakresie doradztwa i\u00a0us\u0142ug konsultacyjno-szkoleniowych. Nast\u0105pi\u0142 intensywny rozw\u00f3j kadry naukowej zar\u00f3wno pod wzgl\u0119dem ilo\u015bciowym, jak i\u00a0jako\u015bciowym. Zbudowano prawie od podstaw nowoczesn\u0105 baz\u0119 dydaktyczn\u0105 m. in. oddano do u\u017cytku cztery laboratoria komputerowe i\u00a0nowocze\u015bnie wyposa\u017cone audytorium. Obecnie Wydzia\u0142 zajmuje, jak i\u00a0ca\u0142a Uczelnia, czo\u0142owe miejsca w\u00a0rankingach krajowych. Jego charakterystyczn\u0105 cech\u0105, kt\u00f3ra od lat przyci\u0105ga kilku kandydat\u00f3w na jeden indeks, jest w\u0142a\u015bciwe po\u0142\u0105czenie w\u00a0oferowanym programie studi\u00f3w aspekt\u00f3w wiedzy in\u017cynierskiej z umiej\u0119tno\u015bciami mened\u017cerskimi.\n\nprof. dr hab. in\u017c. Zbigniew \u0141ucki\n\nWi\u0119cej wiadomo\u015bci w\u00a0ksi\u0105\u017cce: \u0141ucki Zbigniew, \nKronika Wydzia\u0142u Organizacji i\u00a0Zarz\u0105dzania Przemys\u0142em AGH\n\n(do roku 1989 w\u0142\u0105cznie), \nZesz. Nauk. AGH, \u201eZagadnienia Techniczno-Ekonomiczne\u201d, z. 40, nr 1153, Krak\u00f3w 1991, PLISSN 0454-4811.\n\nStudia\n\nStudia licencjackie i in\u017cynierskie\n\nStudia magisterskie\n\nStudia po angielsku\n\nStudia doktoranckie\n\nStudia podyplomowe\n\nKursy i szkolenia\n\nKierunki studi\u00f3w\n\nJako\u015b\u0107 kszta\u0142cenia\n\nZintegrowany program rozwoju\n\nOrganizacja\n\nZesp\u00f3\u0142 Obs\u0142ugi Student\u00f3w studia stacjonarne\n\nZesp\u00f3\u0142 Obs\u0142ugi Student\u00f3w studia niestacjonarne\n\nInfrastruktura Wydzia\u0142u\n\ne-Wydzia\u0142\n\nWydzia\u0142\n\nO nas\n\nW\u0142adze Wydzia\u0142u\n\nJednostki naukowe\n\nLaboratoria\n\nAdministracja Wydzia\u0142u\n\nSamorz\u0105d student\u00f3w i doktorant\u00f3w\n\nWsp\u00f3\u0142praca\n\nGalerie\n\ncovid19\n\nDni otwarte\n\nNauka\n\nBadania i granty\n\nPost\u0119powania awansowe\n\nCzasopisma naukowe\n\nKonferencje naukowe\n\nNaukowy ruch studencki\n\nBiblioteka wydzia\u0142owa", "metadata": {"url": "https://www.zarz.agh.edu.pl/index.php/wydzial/", "title": "Wydzia\u0142 | Wydzia\u0142 Zarz\u0105dzania AGH", "depth": 3, "duplicate": false, "content_hash": "cceacce0bd7d5ae2a50fe8bf75215eed", "word_count": 851, "headings": [{"level": 1, "text": "Wydzia\u0142"}, {"level": 2, "text": "O nas"}, {"level": 2, "text": "Witamy na stronie Wydzia\u0142u Zarz\u0105dzania AGH"}, {"level": 3, "text": "Wydzia\u0142 Zarz\u0105dzania w liczbach"}, {"level": 3, "text": "Nowe logo Wydzia\u0142u Zarz\u0105dzania"}, {"level": 2, "text": "Misja Wydzia\u0142u"}, {"level": 2, "text": ""}, {"level": 2, "text": "Wizja\u00a0Wydzia\u0142u"}, {"level": 2, "text": "Kluczowe warto\u015bci"}, {"level": 2, "text": "Historia Wydzia\u0142u"}, {"level": 3, "text": "Studia"}, {"level": 3, "text": "Organizacja"}, {"level": 3, "text": "Wydzia\u0142"}, {"level": 3, "text": "Nauka"}, {"level": 3, "text": ""}, {"level": 3, "text": ""}, {"level": 3, "text": ""}, {"level": 3, "text": ""}]}}