{"content": "#  Kampus AGH -- Serwis Akademii G\u00f3rniczo-Hutniczej \n\nURL: https://agh.edu.pl/kandydaci/kampus-agh\nCrawled: 2025-03-19 21:07:07\n\nSkip to content \u2193\n\n Kampus AGH \n\nWszystkie wydzia\u0142y, organizacje studenckie, Miasteczko Studenckie AGH wraz z klubami studenckimi oraz baz\u0105 sportow\u0105 po\u0142o\u017cone s\u0105 w jednym miejscu, tworz\u0105c zwarty kompleks, dlatego mo\u017cesz planowa\u0107 wiele zaj\u0119\u0107, nie trac\u0105c przy tym czasu na dojazdy!\n\nNowoczesne budynki, galeria plenerowa rze\u017ab i ska\u0142, instalacje i eksponaty zwi\u0105zane z dzia\u0142alno\u015bci\u0105 badawcz\u0105 wydzia\u0142\u00f3w, obiekty ma\u0142ej architektury oraz ziele\u0144 w wyj\u0105tkowej aran\u017cacji.\n\nWidok na alej\u0119 g\u0142\u00f3wn\u0105 kampusu. Budynki uczelni otaczaj\u0105 starannie wypiel\u0119gnowane klomby i ziele\u0144ce. Fot. AGH\n\nTeren kampusu opr\u00f3cz zieleni zdobi\u0105 rze\u017aby i pomniki. Rze\u017aba Bronis\u0142awa Chromego \u201eIch dwoje\u201d. Fot. AGH\n\nBudynek Wydzia\u0142u In\u017cynierii Materia\u0142owej i Ceramiki. W tle budynek Wydzia\u0142u In\u017cynierii Metali i Informatyki Przemys\u0142owej. Fot. AGH\n\nMiasteczko Studenckie AGH jest najwi\u0119kszym osiedlem akademickim w Polsce znajduj\u0105cym si\u0119 na terenie kampusu uniwersyteckiego. Po\u0142o\u017cone jest pomi\u0119dzy ulicami: Reymonta, Buszka, Tokarskiego, Armii Krajowej, Nawojki i Miechowsk\u0105.\n\nMieszka\u0144cy miasteczka w ci\u0105gu 10 minut mog\u0105 dotrze\u0107 na uczelni\u0119.\n\nBezpo\u015brednie s\u0105siedztwo obiekt\u00f3w dydaktycznych AGH pozwala mieszka\u0144com Miasteczka aktywnie uczestniczy\u0107 w \u017cyciu uczelni oraz realizowa\u0107 r\u00f3\u017cnorodne zainteresowania.\n\nMiasteczko Studenckie AGH posiada wiele udogodnie\u0144 dla os\u00f3b z niepe\u0142nosprawno\u015bci\u0105, a kolejne prace u\u0142atwiaj\u0105ce dost\u0119p do akademik\u00f3w s\u0105 sukcesywnie realizowane. Wszystkie domy studenckie wyremontowane w ostatnich latach s\u0105 przystosowane do potrzeb os\u00f3b z niepe\u0142nosprawno\u015bci\u0105 \u2013 w ka\u017cdym z nich jest winda, odpowiedni podjazd przy g\u0142\u00f3wnym wej\u015bciu oraz szerokie drzwi do pokoi, a w niekt\u00f3rych akademikach zamieszczone s\u0105 opisy pomieszcze\u0144 w j\u0119zyku Braille\u2019a. Odpowiednio przystosowane s\u0105 r\u00f3wnie\u017c kluby studenckie, a tak\u017ce dwa bankomaty dostosowane do potrzeb os\u00f3b niewidomych i s\u0142abowidz\u0105cych.\n\nMiasteczko Studenckie w kilku akademikach oferuje tak\u017ce mo\u017cliwo\u015b\u0107 noclegu dla go\u015bci (w trzech standardach hosteli). W okresie wakacji liczba dost\u0119pnych miejsc dla turyst\u00f3w wzrasta do kilku tysi\u0119cy.\n\nNowoczesna i przyjazna infrastruktura, blisko\u015b\u0107 uczelni, niepowtarzalna atmosfera, bezpiecze\u0144stwo, \u0142atwy i szybki dost\u0119p do centrum miasta oraz teren\u00f3w zielonych sprawiaj\u0105, \u017ce Miasteczko Studenckie AGH stanowi doskona\u0142e miejsce zakwaterowania dla student\u00f3w.\n\nAkademiki w trzech standardach i w konkurencyjnych cenach. Wszystkie pokoje posiadaj\u0105 bezp\u0142atny dost\u0119p do Internetu.\n\nLokale gastronomiczne, supermarket, punkty ksero, apteka, bankomaty, paczkomaty, serwisy komputerowe \n\nStrefa aktywnego wypoczynku: boiska do pi\u0142ki no\u017cnej, koszyk\u00f3wki, siatk\u00f3wki, korty tenisowe, Basen AGH oraz nowoczesna, wielofunkcyjna hala sportowa\n\nCztery kluby studenckie oferuj\u0105ce ok. 360 wydarze\u0144 w roku: Za\u015bcianek, Gwarek, Filutek oraz STUDIO \u2013 jeden z najwi\u0119kszych klub\u00f3w koncertowych w Polsce\n\nJedna z niecek Basenu AGH. Opr\u00f3cz p\u0142ywalni w kompleksie znajduj\u0105 si\u0119 si\u0142ownia, kr\u0119gielnia oraz kawiarnia. Fot. AGH\n\nInfrastruktura zach\u0119ca do uprawiania sport\u00f3w. Boisko do koszyk\u00f3wki na miasteczku studenckim. Fot. AGH\n\nKluby studenckie AGH dysponuj\u0105 bogat\u0105 ofert\u0105 kulturaln\u0105. W repertuarze znale\u017a\u0107 mo\u017cna koncerty, kabarety, wystawy. Koncert w klubie Gwarek. Fot. AGH\n\nStopka\n\nW\u0142adze\n\nWydzia\u0142y, szko\u0142a doktorska, jednostki\n\nFakty i liczby\n\nHistoria i tradycja\n\nOferta badawcza\n\nOferta dla biznesu\n\nSpo\u0142eczna odpowiedzialno\u015b\u0107\n\nStudia\n\nKierunki studi\u00f3w\n\nStudia podyplomowe\n\nKursy i szkolenia\n\nOpen AGH \u2013 Otwarte Zasoby Edukacyjne\n\nBaza Danych o Autorach i Publikacjach AGH\n\nBiuletyn Informacji Publicznej\n\nZam\u00f3wienia publiczne\n\nFinansowanie z bud\u017cetu pa\u0144stwa\n\nOferty pracy\n\nDla medi\u00f3w\n\nPatronaty\n\nSklep Internetowy AGH\n\nKontakt\n\nSpis pracownik\u00f3w\n\nOchrona danych osobowych\n\nR\u00f3wno\u015b\u0107 w AGH\n\nDeklaracja dost\u0119pno\u015bci\n\nCyberbezpiecze\u0144stwo\n\nPoczta AGH\n\nMapa strony\n\nBack", "metadata": {"url": "https://agh.edu.pl/kandydaci/kampus-agh", "title": " Kampus AGH -- Serwis Akademii G\u00f3rniczo-Hutniczej ", "depth": 1, "duplicate": false, "content_hash": "eb7af4d561261dcbb7e09053f4ef5f08", "word_count": 489, "headings": [{"level": 1, "text": "Kampus AGH"}, {"level": 2, "text": "Stopka"}]}}