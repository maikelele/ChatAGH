{"content": "# Leopold Jeziorski \u2013 Historia AGH\n\nURL: https://historia.agh.edu.pl/mediawiki/index.php?title=Leopold_Jeziorski&oldid=36489\nCrawled: 2025-03-19 22:27:57\n\nLeopold Jeziorski\n\nZ Historia AGH\n\nWersja z dnia 08:33, 21 gru 2017 autorstwa \nHieronimSienski\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nLeopold Jeziorski\n\nNazwisko\n\nJeziorski\n\nImi\u0119 / imiona\n\nLeopold\n\nTytu\u0142y / stanowiska\n\nProf. dr in\u017c.\n\nTytu\u0142y honorowe AGH\n\nKonsul Honorowy AGH\n\nData urodzenia\n\n30 listopada 1931\n\nMiejsce urodzenia\n\nJaworzno\n\nData \u015bmierci\n\n19 sierpnia 2016\n\nDyscyplina/specjalno\u015bci\n\nmetalurgia\n, \nin\u017cynieria materia\u0142owa\n, \nodlewnictwo\n\nProf. dr in\u017c. \nLeopold Jeziorski\n (1931\u20132016) \n\nDyscyplina/specjalno\u015bci: metalurgia, in\u017cynieria materia\u0142owa, odlewnictwo\n\nNota biograficzna\n\nUrodzi\u0142 si\u0119 30 listopada 1933 roku w Jaworznie. Zmar\u0142 19 sierpnia 2016 roku, pochowany w Cz\u0119stochowie na Cmentarzu Kule.\n\nW latach 1952-1957 studiowa\u0142 na Wydziale Metalurgicznym Politechniki Cz\u0119stochowskiej. Tytu\u0142 doktora uzyska\u0142 na Wydziale Mechaniczno-Technologicznym Politechniki Warszawskiej (1964), prof. nadzw. (1974), prof. zw. (1992).\n\nOd 1989 roku zwi\u0105zany z Wydzia\u0142em In\u017cynierii Procesowej, Materia\u0142owej i Fizyki Stosowanej (wcze\u015bniej: Wydzia\u0142 Metalurgiczny) Politechniki Cz\u0119stochowskiej. W latach 1971-1982 pe\u0142ni\u0142 funkcj\u0119 prorektora ds. nauki Politechniki Cz\u0119stochowskiej, a w latach 1991-1997 by\u0142 dziekanem Wydzia\u0142u Metalurgii i In\u017cynierii Materia\u0142owej, natomiast w latach 1982-2002 by\u0142 dyrektorem Instytutu In\u017cynierii Materia\u0142owej. Tw\u00f3rca kierunku in\u017cynieria materia\u0142owa na Politechnice Cz\u0119stochowskiej. \n\nWsp\u00f3\u0142za\u0142o\u017cyciel Polskiego Towarzystwa Materia\u0142oznawczego. Najwa\u017cniejsze osi\u0105gni\u0119cia PTM to m.in.: organizowane corocznie og\u00f3lnopolskie seminaria: Dob\u00f3r tematyki bada\u0144 i kszta\u0142cenie w in\u017cynierii materia\u0142owej, spe\u0142niaj\u0105ce wa\u017cn\u0105 rol\u0119 integruj\u0105c\u0105 \u015brodowiska polskich specjalist\u00f3w z zakresu in\u017cynierii materia\u0142owej. W latach 1985-2002 pe\u0142ni\u0142 funkcj\u0119 prezesa Zarz\u0105du Oddzia\u0142u oraz cz\u0142onka Zarz\u0105du G\u0142\u00f3wnego Stowarzyszenia In\u017cynier\u00f3w i Technik\u00f3w Przemys\u0142u Hutniczego w Polsce.\n\nG\u0142\u00f3wne osi\u0105gni\u0119cia to badania przemian fazowych w procesach obr\u00f3bki cieplnej stop\u00f3w \u017celaza, szczeg\u00f3lnie stali o podwy\u017cszonej i wysokiej wytrzyma\u0142o\u015bci, kinetyki przemian i mechanizmu naw\u0119glania, azotowania i w\u0119gloazotowania stali w z\u0142o\u017cu fluidalnym, stali spawalnych o podwy\u017cszonej wytrzyma\u0142o\u015bci.\n\nAutor lub wsp\u00f3\u0142autor ponad 120 publikacji, 2 skrypt\u00f3w oraz 21 patent\u00f3w. Promotor 11 doktorant\u00f3w.\n\nCz\u0142onek Komitetu Nauki o Materia\u0142ach PAN, Komitetu Metalurgii PAN, cz\u0142onek, a nast\u0119pnie przewodnicz\u0105cy Sekcji In\u017cynierii Powierzchni i Spajania Zespo\u0142u TO8 KBN, cz\u0142onek w zespole ekspert\u00f3w MEN oraz cz\u0142onek zespo\u0142\u00f3w redakcyjnych czasopism polskich z dziedziny materia\u0142oznawstwa.\n\nW 2012 roku otrzyma\u0142 tytu\u0142 Konsula Honorowego AGH za wieloletni\u0105 wsp\u00f3\u0142prac\u0119 naukow\u0105, aktywne promowanie Akademii G\u00f3rniczo-Hutniczej  im.  Stanis\u0142awa  Staszica  w  Krakowie  oraz wspieranie rozwoju kadry naukowej w zakresie metalurgii i in\u017cynierii materia\u0142owej.\n\nOdznaczenia i nagrody\n\nOdznaczenia pa\u0144stwowe, resortowe, nagrody ministra, Medal Staszica za wybitne osi\u0105gni\u0119cia naukowo-techniczne\n\n\u0179r\u00f3d\u0142a do biogramu\n\nKsi\u0105\u017cki\n\n45 lat Wydzia\u0142u Metalurgii i In\u017cynierii Materia\u0142owej Politechniki Cz\u0119stochowskiej\u00a0: 1950-1995. Red. B. Konodyba-Szyma\u0144ski. Cz\u0119stochowa 1995, s. 23, 52, [foto]\n\nArtyku\u0142y\n\nDziennik Polski\n 2016, nr 198 (25 VIII 2016), s. A11 [nekr.]\n\nInne\n\nprof. dr in\u017c. Leopold Jeziorski [online] [przegl\u0105dany 04.12.2017]. Dost\u0119pny w: \nhttps://www.pcz.pl/pl/content/prof-dr-inz-leopold-jeziorski\n\nUchwa\u0142a nr 62/2011 Senatu AGH z dnia 28 marca 2011 r. [online] [przegl\u0105dany 04.12.2017]. Dost\u0119pny w: \nhttp://www.agh.edu.pl/fileadmin/default/templates/images/dokumenty/uchwaly_senatu/2012/2012_03_28_uchwaly.pdf\n\nZmar\u0142 prof. Leopold Jeziorski [online] [przegl\u0105dany 04.12.2017]. Dost\u0119pny w: \nhttp://www.agh.edu.pl/info/article/zmarl-prof-leopold-jeziorski/\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Leopold_Jeziorski&oldid=36489\n\u201d\n\nKategoria\n: \nBiogramy", "metadata": {"url": "https://historia.agh.edu.pl/mediawiki/index.php?title=Leopold_Jeziorski&oldid=36489", "title": "Leopold Jeziorski \u2013 Historia AGH", "depth": 3, "duplicate": false, "content_hash": "4c16242848d61e500bc58fde819d1b35", "word_count": 451, "headings": [{"level": 1, "text": "Leopold Jeziorski"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}