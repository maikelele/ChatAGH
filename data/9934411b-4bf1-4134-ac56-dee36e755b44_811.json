{"content": "# Ehrenfried Zschech \u2013 Historia AGH\n\nURL: https://historia.agh.edu.pl/mediawiki/index.php?title=Ehrenfried_Zschech&oldid=75546\nCrawled: 2025-03-19 22:26:08\n\nEhrenfried Zschech\n\nZ Historia AGH\n\nWersja z dnia 18:56, 30 sty 2023 autorstwa \nLidiaLosko\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nEhrenfried Zschech\n\nNazwisko\n\nZschech\n\nImi\u0119 / imiona\n\nEhrenfried\n\nTytu\u0142y / stanowiska\n\nProf. dr hab.\n\nTytu\u0142y honorowe AGH\n\nKonsul Honorowy AGH\n\nData urodzenia\n\n30 marca 1956\n\nMiejsce urodzenia\n\nAuritz\n\nDyscyplina/specjalno\u015bci\n\nmateria\u0142oznawstwo\n, \nuk\u0142ady scalone\n\nProf. dr hab. \nEhrenfried Zschech\n (1956-)    \n\nDyscyplina/specjalno\u015bci: materia\u0142oznawstwo, uk\u0142ady scalone\n\nNota biograficzna\n\nUrodzi\u0142 si\u0119 30 marca 1956 roku w Auritz w Niemczech.\n\nUko\u0144czy\u0142 studia na kierunku fizyka na Uniwersytecie Technicznym w Dre\u017anie.  \n\nPrac\u0119 zawodow\u0105 rozpocz\u0105\u0142 w Zak\u0142adzie Fizyki Metali i Analiz Rentgenowskich Uniwersytetu Technicznego w Dre\u017anie. Na tej samej Uczelni w 1985 roku uzyska\u0142 stopie\u0144 doktora, a w 1988 roku uzyska\u0142 stopie\u0144 doktora habilitowanego. \n\nNast\u0119pnie, jako profesor pracowa\u0142 w Akademii G\u00f3rniczej we Freibergu.\n\nW 1992 roku, na 15 lat, zwi\u0105za\u0142 si\u0119 z przemys\u0142em pe\u0142ni\u0105c funkcj\u0119 dyrektora w Centrum Rozwoju Airbusa w Niemczech, gdzie kierowa\u0142 zespo\u0142em fizyki metali i poznawa\u0142 metalurgi\u0119 spawania laserowego stop\u00f3w aluminium. Nast\u0119pnie pracowa\u0142 w Sakso\u0144skim Centrum Analiz Kompleksowych w Dre\u017anie.\n\nW 2007 roku powr\u00f3ci\u0142 do pracy naukowej, jako dyrektor Oddzia\u0142u Materia\u0142\u00f3w dla Mikroelektroniki oraz Nanoanalizy w Instytucie Fraunhofera Technologii i Uk\u0142ad\u00f3w Ceramicznych w Dre\u017anie, a tak\u017ce jako profesor na Brandenburskim Uniwersytecie Technicznym w Cottbus, a od 2012 roku na drezde\u0144skim Uniwersytecie Technicznym.\n\nJest wybitnym naukowcem, dzia\u0142aj\u0105cym od wielu lat w interdyscyplinarnym obszarze badawczym, obejmuj\u0105cym wiele aspekt\u00f3w nauki o materia\u0142ach osadzonej na gruncie fizyki i chemii cia\u0142a sta\u0142ego, a ukierunkowanych na zastosowania w mikro- i nanoelektronice. Jest\npionierem w rozwijaniu techniki obrazowania 3D przy wykorzystaniu promieniowania rentgenowskiego.\n\nW latach 1997-2009 by\u0142 kierownikiem Dzia\u0142u Analizy Materia\u0142owej oraz Centrum Analizy Z\u0142o\u017conej w Advanced Micro Devices w Dre\u017anie. Na tym stanowisku odpowiada\u0142 za wsparcie analityczne sterowania procesami oraz rozw\u00f3j technologii w najnowocze\u015bniejszej produkcji p\u00f3\u0142przewodnik\u00f3w.\n\nW latach 2009-2021 by\u0142 kierownikiem Katedry Materia\u0142\u00f3w Mikroelektronicznych i Nanoanalizy Instytutu Technologii i System\u00f3w Ceramicznych im. Fraunhofera w Dre\u017anie. \n\nAutor ponad 340 publikacji, cytowanych oko\u0142o 4500 razy. Jest tak\u017ce autorem 66 patent\u00f3w i zg\u0142osze\u0144 patentowych oraz wsp\u00f3\u0142za\u0142o\u017cycielem dw\u00f3ch startup\u00f3w w Dre\u017anie.\n\nAktualnie, po przej\u015bciu na emerytur\u0119, kieruje firm\u0105 deepXscan zajmuj\u0105c\u0105 si\u0119 konstruowaniem i wytwarzaniem nowej generacji tomograf\u00f3w komputerowych umo\u017cliwiaj\u0105cych obrazowanie materia\u0142\u00f3w metalicznych i ceramicznych ze zdolno\u015bci\u0105 rozdzielcz\u0105 100 nanometr\u00f3w.\n\nW trakcie swojej ponad 40-letniej pracy naukowej pe\u0142ni\u0142 szereg wa\u017cnych funkcji w r\u00f3\u017cnego rodzaju gremiach, z kt\u00f3rych najwa\u017cniejsz\u0105 stanowi\u0142a praca dla Federacji Europejskich Towarzystw Materia\u0142oznawczych (FEMS), gdzie by\u0142 cz\u0142onkiem Komitetu Wykonawczego, Wiceprezydentem i Prezydentem. Z tego tytu\u0142u w 2017 roku wyr\u00f3\u017cniony zosta\u0142 cz\u0142onkostwem honorowym, a w 2019 roku Z\u0142otym Medalem za wybitny wk\u0142ad w rozw\u00f3j nauki o materia\u0142ach i in\u017cynierii materia\u0142owej. \n\nJego wsp\u00f3\u0142praca z AGH trwa od ponad dziesi\u0119ciu lat. Aktualnie wsp\u00f3\u0142pracuje z Wydzia\u0142ami In\u017cynierii Materia\u0142owej i Ceramiki, In\u017cynierii Metali i Informatyki Przemys\u0142owej, Energetyki i Paliw, Fizyki i Informatyki Stosowanej oraz Akademickim Centrum Materia\u0142\u00f3w i Nanotechnologii. Wsp\u00f3\u0142praca ta obejmuje wsp\u00f3lne spotkania doktorant\u00f3w polskich\ni niemieckich, organizacj\u0119 sta\u017cy dla doktorant\u00f3w i pracownik\u00f3w naukowych w Dre\u017anie, mo\u017cliwo\u015b\u0107 korzystania z zaawansowanych technik badawczych oraz realizowanie wsp\u00f3lnych projekt\u00f3w badawczych.\n\nWsp\u00f3\u0142pracuje tak\u017ce z Instytutem Metalurgii i In\u017cynierii Materia\u0142owej PAN, przez kt\u00f3ry zosta\u0142 wyr\u00f3\u017cniony statuetk\u0105 \u201eTibi Polonia per Scientam\u201d za wybitny wk\u0142ad w wsp\u00f3\u0142prac\u0119 naukowo-badawcz\u0105 pomi\u0119dzy Polsk\u0105 i Niemcami.\n\nCz\u0142onek Narodowej Akademii Nauki i Technologii (ACATECH), Europejskiej Akademii Nauk (EurASc), Rady Doradczej Krzemowa Saksonia eV, Senatu Europejskie Towarzystwo Bada\u0144 Materia\u0142owych (E-MRS), Federacji Europejskich Towarzystw Materia\u0142owych (FEMS).\n\nSenat AGH uchwa\u0142\u0105 nr 87/202129 z wrze\u015bnia 2021 roku nada\u0142 mu tytu\u0142 Konsula Honorowego AGH \"za szczeg\u00f3lne zas\u0142ugi dla rozwoju wszechstronnej wsp\u00f3\u0142pracy pomi\u0119dzy Akademi\u0105 G\u00f3rniczo-Hutnicz\u0105 im. Stanis\u0142awa Staszica w Krakowie a o\u015brodkiem akademickim w Dre\u017anie oraz promowanie pozytywnego wizerunku AGH w niemieckim i europejskim \u015brodowisku naukowym\".\n\nOdznaczenia i nagrody\n\nZ\u0142oty Medal Europejskiej Federacji Towarzystw Materia\u0142oznawczych, statuetka \u201eTibi Polonia per Scientam\u201d Instytutu Metalurgii i In\u017cynierii Materia\u0142owej PAN\n\n\u0179r\u00f3d\u0142a do biogramu\n\nArtyku\u0142y\n\nZschech E.: Zawsze mog\u0142em zajmowa\u0107 si\u0119 rzeczami, kt\u00f3re mnie pasjonowa\u0142y\u00a0: Ehrenfried Zschech - wywiad. Rozm. O. \u015alizie\u0144. \nBiuletyn AGH\n 2021, nr 165, s. 11-13, [foto]\n\nInne\n\nEhrenfried Zschech (0000-0002-5220-3083) - ORCID [online] [przegl\u0105dany 7.02.2022]. Dost\u0119pny w: \nhttps://orcid-org.translate.goog/0000-0002-5220-3083?_x_tr_sl=en&_x_tr_tl=pl&_x_tr_hl=pl&_x_tr_pto=sc\n\nEhrenfried Zschech | FEMS - The Federation of European ... [online] [przegl\u0105dany 7.02.2022]. Dost\u0119pny w: \nhttps://www-fems-org.translate.goog/ehrenfried-zschech?_x_tr_sl=en&_x_tr_tl=pl&_x_tr_hl=pl&_x_tr_pto=sc\n\nEhrenfried Zschech [online] [przegl\u0105dany 7.02.2022]. Dost\u0119pny w: \nhttp://www.dni-hoborskiego.agh.edu.pl/fileadmin/default/templates/css/j/dnihoborskiego/system/2021/Konsul_Honorowy_2021.pdf\n\nMalab | Prof. Dr. Ehrenfried Zschech \u2013 Nanomaterials and ... [online] [przegl\u0105dany 7.02.2022]. Dost\u0119pny w: \nhttps://www.malab.com/\n\nUchwa\u0142a nr 87/2021 w sprawie nadania tytu\u0142u Konsula Honorowego AGH Panu Profesorowi Ehrenfriedowi Zschechowi [online] [przegl\u0105dany 7.02.2022]. Dost\u0119pny w: \nhttps://www.agh.edu.pl/fileadmin/default/templates/images/dokumenty/uchwaly_senatu/2021/0929/29_09_2021_87.pdf\n\nstan na dzie\u0144 30.01.2023\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Ehrenfried_Zschech&oldid=75546\n\u201d\n\nKategoria\n: \nBiogramy", "metadata": {"url": "https://historia.agh.edu.pl/mediawiki/index.php?title=Ehrenfried_Zschech&oldid=75546", "title": "Ehrenfried Zschech \u2013 Historia AGH", "depth": 3, "duplicate": false, "content_hash": "fc1c8d33d32f4e6ac29804dde20d12df", "word_count": 730, "headings": [{"level": 1, "text": "Ehrenfried Zschech"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Artyku\u0142y"}, {"level": 4, "text": "Inne"}]}}