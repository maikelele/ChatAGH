{"content": "# Studenckie Ko\u0142a Naukowe \u2013 Wydzia\u0142 In\u017cynierii L\u0105dowej i Gospodarki Zasobami\n\nURL: https://wilgz.agh.edu.pl/student/organizacje/skn-y/\nCrawled: 2025-03-19 21:29:11\n\nHomepage\n \u00a0/\u00a0 \nStudent\n \u00a0/\u00a0 \nOrganizacje\n \u00a0/\u00a0 \nStudenckie Ko\u0142a Naukowe\n Studenckie Ko\u0142a Naukowe\n\nStudenckie Ko\u0142o Naukowe Mechaniki Konstrukcji \u201eAksjator\u201d\nStudenckie Ko\u0142o Naukowe Mechaniki Konstrukcji \u201cAksjator\u201d powsta\u0142o w\u00a0grudniu 2017 roku przy Katedrze Geomechaniki, Budownictwa i\u00a0Geotechniki. Misj\u0105 KN \u201cAksjator\u201d jest zrzeszanie i\u00a0wspomaganie w\u00a0rozwoju naukowym pracowitych i\u00a0zdolnych student\u00f3w AGH, a\u00a0w\u00a0szczeg\u00f3lno\u015bci student\u00f3w kierunku Budownictwo.\ndr\u00a0in\u017c.\u00a0Henryk Ciurej\nhciurej@agh.edu.pl\n(12) 617 47 72\ndr\u00a0in\u017c.\u00a0Micha\u0142 Betlej\nmbetlej@agh.edu.pl\n(12) 617 47 72\nIn\u017cynieria l\u0105dowa\nIn\u017cynieria mechaniczna\nModelowanie MES\nDynamika konstrukcji\nOptymalizacja\n\nStudenckie Ko\u0142o Naukowe Techniki Strzelniczej i\u00a0Materia\u0142\u00f3w Wybuchowych \u201cDetonator\u201d\nStudenckie Ko\u0142o Naukowe Techniki Strzelniczej i\u00a0Materia\u0142\u00f3w Wybuchowych \u201cDetonator\u201d dzia\u0142a przy Katedrze In\u017cynierii G\u00f3rniczej i Bezpiecze\u0144stwa Pracy Wydzia\u0142u In\u017cynierii L\u0105dowej i Gospodarki Zasobami.\nDzia\u0142alno\u015b\u0107 SKN TSiMW \u201cDetonator\u201d zwi\u0105zana jest z\u00a0prac\u0105 naukow\u0105 oraz\u00a0rozwijaniem umiej\u0119tno\u015bci i\u00a0wiedzy w\u00a0zakresie szeroko poj\u0119tej techniki strzelniczej i\u00a0cywilnego zastosowania materia\u0142\u00f3w wybuchowych w\u00a0r\u00f3\u017cnych ga\u0142\u0119ziach gospodarki \u2013 g\u00f3rnictwie podziemnym i\u00a0odkrywkowym, budownictwie i\u00a0kszta\u0142towaniu \u015brodowiska oraz\u00a0wsp\u00f3\u0142prac\u0105 z\u00a0krajowymi i\u00a0zagranicznymi organizacjami i\u00a0podmiotami zwi\u0105zanymi z\u00a0zastosowaniem, produkcj\u0105 oraz\u00a0badaniem materia\u0142\u00f3w wybuchowych. Bezpo\u015brednia wsp\u00f3\u0142praca Ko\u0142a z\u00a0Pracowni\u0105 Techniki Strzelniczej i\u00a0Oddzia\u0142ywa\u0144 na\u00a0\u015arodowisko oraz\u00a0Centralnym Laboratorium Techniki Strzelniczej i\u00a0Materia\u0142\u00f3w Wybuchowych ze\u00a0stacj\u0105 badawczo-dydaktyczn\u0105 w\u00a0Regulicach pozwala na\u00a0poszerzanie wiedzy teoretycznej o\u00a0zagadnienia praktyczne oraz\u00a0realizowanie studenckich projekt\u00f3w badawczych.\n\nStudenckie Ko\u0142o Naukowe EKOSPIRIT\nStudenckie Ko\u0142o Naukowe EKOSPIRIT powsta\u0142o w\u00a0roku 2001 i\u00a0dzia\u0142a przy Katedrze In\u017cynierii \u015arodowiska.\nG\u0142\u00f3wnym celem Ko\u0142a jest rozbudzanie zainteresowa\u0144 prac\u0105 naukowo-badawcz\u0105, tw\u00f3rcz\u0105, samokszta\u0142ceniow\u0105 i\u00a0popularyzatorsk\u0105 z\u00a0dziedziny in\u017cynierii \u015brodowiska, a\u00a0w\u00a0szczeg\u00f3lno\u015bci w\u00a0zakresie gospodarki odpadami, ochrony w\u00f3d i\u00a0powietrza, rekultywacji teren\u00f3w zdegradowanych przez\u00a0przemys\u0142 oraz\u00a0odnawialnych \u017ar\u00f3de\u0142 energii. Cz\u0142onkowie ko\u0142a anga\u017cuj\u0105 si\u0119 w\u00a0r\u00f3\u017cne prace naukowe, organizacyjne, czynnie uczestnicz\u0105 w\u00a0wyk\u0142adach, konferencjach i\u00a0wyjazdach do\u00a0zak\u0142ad\u00f3w przemys\u0142owych.\nWaldemar K\u0119pys\nkepys@agh.edu.pl\n12 617 40 18\nGospodarka odpadami\nGospodarka wodno-\u015bciekowa\nOchrona w\u00f3d\nOchrona gleb\nOchrona powietrza atmosferycznego\nOZE\nRekultywacja\nEdukacja ekologiczna\n\nStudenckie Ko\u0142o Naukowe FILAR\nStudenckie Ko\u0142o Naukowe FILAR zosta\u0142o utworzone 20 pa\u017adziernika 1972 roku.\nOd\u00a0pocz\u0105tku istnienia jednoczy wszystkich student\u00f3w kt\u00f3rym\u00a0bliskie s\u0105\u00a0zagadnienia geoin\u017cynierii i\u00a0kt\u00f3rzy\u00a0pragn\u0105 w\u00a0okresie swoich studi\u00f3w poszerzy\u0107 swoj\u0105 wiedz\u0119. Celami SKN FILAR s\u0105\u00a0w\u00a0szczeg\u00f3lno\u015bci:\n1) badania modelowe podziemnych system\u00f3w eksploatacji;\n2) wsp\u00f3\u0142praca z\u00a0podziemnymi zak\u0142adami g\u00f3rniczymi oraz\u00a0jednostkami naukowymi;\n3) dzia\u0142alno\u015b\u0107 reprezentacyjna Katedry In\u017cynierii G\u00f3rniczej i\u00a0Bezpiecze\u0144stwa Pracy.\nPowy\u017csze cele s\u0105\u00a0realizowane poprzez:\nprowadzenie pod\u00a0kierunkiem Opiekuna Naukowego bada\u0144 naukowych laboratoryjnych dotycz\u0105cych obudowy wyrobisk g\u00f3rniczych oraz\u00a0materia\u0142\u00f3w podsadzkowych; numerycznych zwi\u0105zanych z\u00a0okre\u015bleniem stanu wyt\u0119\u017cenia wok\u00f3\u0142 wyrobisk; komputerowego wspomagania projektowania podziemnych system\u00f3w eksploatacji;\nrealizowanie Grant\u00f3w Rektorskich zwi\u0105zanych z\u00a0innowacjami w\u00a0in\u017cynierii g\u00f3rniczej;\norganizowanie sesji naukowych podczas Uroczysto\u015bci Barb\u00f3rkowych;\norganizowanie spotka\u0144 z\u00a0przedstawicielami przemys\u0142u oraz\u00a0firmami zwi\u0105zanymi z\u00a0geoin\u017cynieri\u0105;\nudzia\u0142 w\u00a0krajowych oraz\u00a0mi\u0119dzynarodowych konferencjach oraz\u00a0specjalistycznych kursach naukowych;\nsta\u017ce przemys\u0142owe oraz\u00a0naukowe w\u00a0polskich oraz\u00a0zagranicznych zak\u0142adach g\u00f3rniczych i\u00a0jednostkach naukowych;\nprezentowanie modeli system\u00f3w eksploatacji; obud\u00f3w g\u00f3rniczych; zdalnie sterowanych maszyn g\u00f3rniczych w\u00a0ramach promocji Wydzia\u0142u;\nwyjazdy do\u00a0jednostek naukowych oraz\u00a0podziemnych zak\u0142ad\u00f3w g\u00f3rniczych*.\nDr\u00a0hab. in\u017c.\u00a0Krzysztof Skrzypkowski\nskrzypko@agh.edu.pl\n12 617 21 60\nBadania laboratoryjne obud\u00f3w g\u00f3rniczych oraz\u00a0materia\u0142\u00f3w podsadzkowych\nKomputerowe wspomaganie projektowania podziemnych system\u00f3w eksploatacji\nBudowa modeli zdalnie sterowanych maszyn g\u00f3rniczych\n\nStudenckie Ko\u0142o Naukowe \u201cKliwent\u201d\nDzia\u0142alno\u015b\u0107 w\u00a0Kole Naukowym \u201eKliwent\u201d pozwala poszerzy\u0107 wiedz\u0119 w\u00a0zakresie projektowania system\u00f3w wentylacji i\u00a0klimatyzacji, zar\u00f3wno dla obiekt\u00f3w przemys\u0142owych, jak i\u00a0u\u017cyteczno\u015bci publicznej. Cz\u0142onkowie stale nawi\u0105zuj\u0105\ni\u00a0poszerzaj\u0105 znajomo\u015b\u0107 z\u00a0firmami dzia\u0142aj\u0105cymi w\u00a0bran\u017cy HVAC.\nDu\u017cy nacisk k\u0142adziony jest na\u00a0analiz\u0119 w\u0142asnego rozwoju oraz\u00a0perspektyw\u0119 pracy w\u00a0bran\u017cy. Ko\u0142o zajmuje si\u0119 tak\u017ce aspektami zwi\u0105zanymi z\u00a0szeroko poj\u0119t\u0105 ochron\u0105 \u015brodowiska naturalnego pod\u00a0k\u0105tem analizy system\u00f3w ograniczaj\u0105cych emisj\u0119 szkodliwych substancji do\u00a0atmosfery. Poszerzanie wiedzy i\u00a0do\u015bwiadcze\u0144 realizowane jest mi\u0119dzy innymi na\u00a0organizowanych seminariach i\u00a0wyk\u0142adach, na\u00a0kt\u00f3rych\u00a0goszcz\u0105 zar\u00f3wno wyk\u0142adowcy akademiccy, jak i\u00a0specjali\u015bci zwi\u0105zani z\u00a0bran\u017c\u0105 HVAC. Cz\u0142onkowie uczestnicz\u0105 tak\u017ce w\u00a0pracach naukowo-badawczych prowadzonych na\u00a0Wydziale i\u00a0Uczelni, dotycz\u0105cych problem\u00f3w wentylacji i\u00a0klimatyzacji.\ndr\u00a0in\u017c.\u00a0Marek Korzec\nmkorzec@agh.edu.pl\n(12) 617 20 89\ndr. in\u017c.\u00a0Kazimierz Piergies\npiergies@agh.edu.pl\n(12) 617 20 89\nWentylacja\nKlimatyzacja\nOgrzewnictwo\nCh\u0142odnictwo\nPompy Ciep\u0142a\nOdnawialne \u0179r\u00f3d\u0142a Energii\n\nKo\u0142o Naukowe Budownictwa i\u00a0Geomechaniki\nKo\u0142o Naukowe Budownictwa i\u00a0Geomechaniki rozpocz\u0119\u0142o dzia\u0142alno\u015b\u0107 w 1965 roku pod nazw\u0105 \u201eG\u00f3rotw\u00f3r\u201d. Nasza dzia\u0142alno\u015b\u0107 jest bardzo szeroka i zr\u00f3\u017cnicowana.\nZgodnie z\u00a0\u201eZobacz, co\u00a0nas \u0142\u0105czy\u201d staramy si\u0119 poszerza\u0107 wiedz\u0119, rozbudzi\u0107 pasj\u0119 i\u00a0stworzy\u0107 wi\u0119\u017a. Ostatnimi projektami Ko\u0142a s\u0105\u00a0opracowania naukowe, m.in.: \u201eOpracowanie metod wzmocnie\u0144 zabytkowych konstrukcji Zespo\u0142u Pa\u0142acowego w\u00a0Gorzanowie\u201d, \u201eOcena stanu technicznego zabytkowego ko\u015bcio\u0142a w\u00a0Podleg\u00f3rzu z\u00a0opracowaniem geotechnicznym\u201d, a\u00a0tak\u017ce najnowszy projekt, we\u00a0wsp\u00f3\u0142pracy z\u00a0innymi SKPG: \u201eRewitalizacja Kompleksu Klasztornego w\u00a0Kamie\u0144cu Podolskim\u201d. Organizujemy spotkania z\u00a0przedstawicielami firm budowlanych, wyj\u015bcia na\u00a0budowy, szkolenia program\u00f3w komputerowych. W\u00a0laboratorium zajmujemy si\u0119 badaniami nowoczesnych materia\u0142\u00f3w budowlanych i\u00a0diagnostyk\u0105 konstrukcji. Od\u00a02013 roku organizujemy Konferencj\u0119 \u201eBudownictwo AGH \u2013 dzielmy si\u0119 do\u015bwiadczeniem\u201d, kt\u00f3ra\u00a0pozwala na\u00a0wymian\u0119 do\u015bwiadcze\u0144 i\u00a0integracj\u0119 obecnych student\u00f3w i\u00a0absolwent\u00f3w.\nJustyna Jaskowska-Lema\u0144ska\nlemanska@agh.edu.pl\n502\u00a0382 953\nMateria\u0142y Budowlane\nTechnologia i\u00a0organizacja budowy\nZintegrowane projektowanie w\u00a0budownictwie\nDiagnostyka konstrukcji budowlanych\nGeomechanika, Geotechnika\n\nKo\u0142o Naukowe G\u00f3rnictwa Odkrywkowego \u201eSkalnik\u201d\nKo\u0142o Naukowe G\u00f3rnictwa Odkrywkowego \u201eSkalnik\u201d jest ko\u0142em dzia\u0142aj\u0105cym przy Wydziale od\u00a01964 roku. Jego cz\u0142onkowie to\u00a0ludzie ambitni i\u00a0kreatywni, kt\u00f3rych\u00a0celem jest zg\u0142\u0119bianie wiedzy zwi\u0105zanej z\u00a0g\u00f3rnictwem odkrywkowym.\nAktywnie uczestnicz\u0105 w\u00a0sesjach oraz\u00a0konferencjach, m.in.\u00a0w\u00a0Konferencji Studenckich K\u00f3\u0142 Naukowych Pionu G\u00f3rniczego AGH oraz\u00a0bior\u0105 udzia\u0142 w\u00a0wyjazdach technologicznych, gdzie zaznajomieni z\u00a0problematyk\u0105 zak\u0142ad\u00f3w g\u00f3rniczych zdobywaj\u0105 nowe do\u015bwiadczenie oraz\u00a0wiedz\u0119 praktyczn\u0105.\nMisj\u0119 popularyzacji g\u00f3rnictwa odzwierciedlaj\u0105 wyjazdy do\u00a0szk\u00f3\u0142 \u015brednich oraz\u00a0organizowane warsztaty tematyczne m.in.\u00a0w\u00a0ramach \u201eAGH Junior\u201d, na\u00a0kt\u00f3rych\u00a0uczestnicy mog\u0105 zapozna\u0107 si\u0119 z\u00a0tematyk\u0105 g\u00f3rnictwa odkrywkowego.\nWsp\u00f3\u0142praca z\u00a0firmami oraz\u00a0organizacjami studenckimi, pozwala cz\u0142onkom na\u00a0wykonywanie ciekawych projekt\u00f3w naukowo-badawczych. Przyk\u0142adem jest specjalistyczne urz\u0105dzenie kontrolne do\u00a0otwor\u00f3w strza\u0142owych, skonstruowane przez\u00a0cz\u0142onk\u00f3w ko\u0142a, kt\u00f3re jest testowane na\u00a0terenie zak\u0142ad\u00f3w g\u00f3rniczych. Kolejnym przedsi\u0119wzi\u0119ciem jest cykl \u201eSpotkania w\u00a0przemy\u015ble\u201d, gdzie studenci maj\u0105 mo\u017cliwo\u015b\u0107 porozmawiania z\u00a0lud\u017ami z\u00a0bran\u017cy oraz\u00a0zada\u0107 im\u00a0pytania dotycz\u0105ce \u015bcie\u017cki kariery.\nAktualnie KN realizuje grant \u201e360\u201d w\u00a0ramach kt\u00f3rego\u00a0wykonywana jest digitalizacja proces\u00f3w technologicznych w\u00a0kopalniach odkrywkowych przy pomocy kamery 360 oraz\u00a0grant \u201eGra\u201d w\u00a0kt\u00f3rym\u00a0Studenci tworz\u0105 gr\u0119 planszow\u0105 dotycz\u0105c\u0105 surowc\u00f3w mineralnych.\ndr\u00a0in\u017c.\u00a0Micha\u0142 Patyk\nmpatyk@agh.edu.pl\n12 617 21 10\nAnaliza i\u00a0optymalizacja uk\u0142ad\u00f3w technologicznych\nNowoczesne technologie w\u00a0g\u00f3rnictwie\nPromocja g\u00f3rnictwa odkrywkowego\nTechnika strzelnicza\n\nStudenckie Ko\u0142o Naukowe Zarz\u0105dzanie\nStudenckie Ko\u0142o Naukowe \u201cZarz\u0105dzanie\u201d od\u00a0prawie 30 lat dzia\u0142a przy Katedrze Ekonomiki i\u00a0Zarz\u0105dzania w\u00a0Przemy\u015ble, od\u00a0kilku lat plasuj\u0105c si\u0119 na\u00a0podium najlepszych Studenckich K\u00f3\u0142 Naukowych AGH.\nMisj\u0105 Ko\u0142a jest zdobywanie i\u00a0przekazywanie wiedzy z\u00a0zakresu szeroko poj\u0119tego zarz\u0105dzania oraz\u00a0in\u017cynierii produkcji w\u00a0jak najbardziej atrakcyjny spos\u00f3b. Cz\u0142onkowie Ko\u0142a rok rocznie realizuj\u0105 kilkana\u015bcie projekt\u00f3w naukowych i\u00a0edukacyjnych, uczestnicz\u0105 i\u00a0organizuj\u0105 konferencje naukowe, szkol\u0105 siebie i\u00a0innych w\u00a0ramach edukacyjnych warsztat\u00f3w, poznaj\u0105 procesy produkcyjne uczestnicz\u0105c w\u00a0wyprawach technologicznych w\u00a0kraju i\u00a0za\u00a0granic\u0105, zdobywaj\u0105 nagrody i\u00a0wyr\u00f3\u017cnienia w\u00a0konkursach naukowych w\u00a0Polsce i\u00a0na\u00a0\u015bwiecie.\nCi\u00a0m\u0142odzi naukowcy tworz\u0105 dobrze zgran\u0105 grup\u0119 pasjonat\u00f3w i\u00a0student\u00f3w chc\u0105cych od\u00a0studi\u00f3w czego\u015b wi\u0119cej! A\u00a0znajomo\u015bci i\u00a0przyja\u017anie zawarte podczas dzia\u0142a\u0144 w\u00a0organizacji utrzymywane s\u0105\u00a0przez\u00a0wiele lat po\u00a0zako\u0144czeniu studi\u00f3w.\nmgr\u00a0in\u017c.\u00a0Konrad Pi\u0119tka\npietka@agh.edu.pl\nIn\u017cynieria produkcji\nLean Management\nZarz\u0105dzanie\nMarketing", "metadata": {"url": "https://wilgz.agh.edu.pl/student/organizacje/skn-y/", "title": "Studenckie Ko\u0142a Naukowe \u2013 Wydzia\u0142 In\u017cynierii L\u0105dowej i Gospodarki Zasobami", "depth": 3, "duplicate": false, "content_hash": "e0aaf7e7f6c05a1dad0a91da1fb94919", "word_count": 1136, "headings": [{"level": 1, "text": "Studenckie Ko\u0142a Naukowe"}, {"level": 2, "text": "Studenckie Ko\u0142o Naukowe Mechaniki Konstrukcji \u201eAksjator\u201d"}, {"level": 2, "text": "Studenckie Ko\u0142o Naukowe Techniki Strzelniczej i\u00a0Materia\u0142\u00f3w Wybuchowych \u201cDetonator\u201d"}, {"level": 2, "text": "Studenckie Ko\u0142o Naukowe EKOSPIRIT"}, {"level": 2, "text": "Studenckie Ko\u0142o Naukowe FILAR"}, {"level": 2, "text": "Studenckie Ko\u0142o Naukowe \u201cKliwent\u201d"}, {"level": 2, "text": "Ko\u0142o Naukowe Budownictwa i\u00a0Geomechaniki"}, {"level": 2, "text": "Ko\u0142o Naukowe G\u00f3rnictwa Odkrywkowego \u201eSkalnik\u201d"}, {"level": 2, "text": "Studenckie Ko\u0142o Naukowe Zarz\u0105dzanie"}]}}