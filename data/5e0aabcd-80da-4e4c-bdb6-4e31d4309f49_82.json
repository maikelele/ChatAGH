{"content": "#  Kosmiczni Alumni AGH -- Centrum Technologii Kosmicznych \n\nURL: https://www.ctk.agh.edu.pl/kosmiczni-alumni-agh\nCrawled: 2025-03-19 21:40:22\n\nPrzejd\u017a do tre\u015bci\n\nPrzejd\u017a do stopki\n\n Kosmiczni Alumni AGH \n\n Jeste\u015b absolwentem lub absolwentk\u0105 AGH, rozwijasz swoj\u0105 karier\u0119 w bran\u017cy kosmicznej lub planujesz do niej do\u0142\u0105czy\u0107? Stworzona przez CTK AGH grupa Linkedin, ma na celu integracj\u0119 \u015brodowiska, wymian\u0119 do\u015bwiadcze\u0144 oraz budowanie sieci kontakt\u00f3w wspieraj\u0105cych rozw\u00f3j sektora kosmicznego w Polsce i na \u015bwiecie.\u00a0\n\nDo\u0142\u0105cz do grupy Linked In Space\n\n Wi\u0119cej \n\nW trakcie studi\u00f3w nale\u017ca\u0142 do k\u00f3\u0142 naukowych Eko-Energia i AGH Solar Boat Team, gdzie realizowa\u0142 projekty z zakresu in\u017cynierii i energii odnawialnej z wykorzystaniem najnowocze\u015bniejszych technologii znajduj\u0105cych zastosowanie w przestrzeni kosmicznej.\n\nReprezentant uczelni na AMP w \u017ceglarstwie, wieloletni dzia\u0142acz ZHP i Programu Mentor Erasmus Student Network. W trakcie studi\u00f3w pracowa\u0142 r\u00f3wnie\u017c przy projektowaniu silnik\u00f3w odrzutowych i sieci energetycznych.\n\nW Europejskiej Agencji Kosmicznej pracuje na stanowisku Climate and Sustainability Engineer. Zajmuje si\u0119 implementacj\u0105 szeroko rozumianego zr\u00f3wnowa\u017conego rozwoju w ramach dzia\u0142a\u0144 ESA.\n\n Wi\u0119cej \n\nObecnie pracuje jako Space Innovation Engineer w Europejskiej Agencji Kosmicznej w g\u0142\u00f3wnej siedzibie w Pary\u017cu, gdzie analizuje trendy w sektorze kosmicznym i wspiera projekty w ramach Discovery and Preparation Programme.\n\nPosiada mi\u0119dzynarodowe do\u015bwiadczenie w sektorze satelitarnym i data science, zdobyte m.in. w Europejskiej Agencji Kosmicznej oraz Atlantic International Research Centre \u2013 organizacji specjalizuj\u0105cej si\u0119 w innowacyjnym wykorzystaniu danych z obserwacji Ziemi w badaniach nad obszarem Atlantyku.\n\nJej zainteresowania obejmuj\u0105 zastosowanie sztucznej inteligencji do analizy danych z misji kosmicznych oraz rozw\u00f3j AI agents.\n\nZaanga\u017cowana w komercjalizacj\u0119 technologii kosmicznych oraz zwi\u0119kszenie obecno\u015bci kobiet w bran\u017cy kosmicznej i STEM.\n\nBra\u0142a udzia\u0142 w programach takich jak Master Program in Space Entrepreneurship oraz Space4Women, wspieraj\u0105cych rozw\u00f3j przedsi\u0119biorczo\u015bci kosmicznej i promocj\u0119 kobiet w tej dziedzinie.\n\n Wi\u0119cej \n\nOperations Engineer w Europejskiej Agencji Kosmicznej, gdzie, jako cz\u0142onek centrum operacyjnego w Europejskim Centrum Astronaut\u00f3w, odpowiada za wsparcie techniczne astronaut\u00f3w oraz wdro\u017cenie i realizacj\u0119 eksperyment\u00f3w na Mi\u0119dzynarodowej Stacji Kosmicznej, m.in. polska misja IGNIS, Axiom-4 i Increment 72-73. Wcze\u015bniej, Project Engineer w Sener Aerospace and Defence, gdzie zajmowa\u0142 si\u0119 analiz\u0105 FEM dla misji ESA, m.in. Comet Interceptor i ATHENA.\n\nW trakcie studi\u00f3w Lider Ko\u0142a Naukowego Nucleus i cz\u0142onek Ko\u0142a Naukowego AstroBio, gdzie realizowa\u0142 projekty grantowe z zakresu in\u017cynierii materia\u0142owej dla sektora kosmicznego oraz by\u0142y cz\u0142onek Rady Student\u00f3w przy Prezesie Polskiej Agencji Kosmicznej. Laureat program\u00f3w MIT \u201eManagement of Technology\u201d, University of Chicago \u201eAI and Data Science for Leaders\u201d oraz finalista rankingu Forbes 25 under 25 w kategorii Nauka.\n\n Wi\u0119cej \n\nW trakcie studi\u00f3w dzia\u0142a\u0142a w Studenckim Kole Naukowym Fizyk\u00f3w Bozon oraz w SpaceTeam AGH. W Bozonie realizowa\u0142a projekty zwi\u0105zane z fotografi\u0105, a tak\u017ce badaniem sk\u0142adu i struktur w meteorytach, co potem rozwin\u0119\u0142o si\u0119 w prac\u0119 magistersk\u0105. Wyniki bada\u0144 zosta\u0142y w styczniu 2025 opublikowane w Meteoritics and Planetary Science w artykule \"Microtextures and structures in metal\u2013sulfide grains in NWA 869 meteorite and their relation to thermal history of L-chondrite parent body\" (P. Skirak, G. Opi\u0142a et al. 2025).\n\nW ramach SpaceTeam AGH nale\u017ca\u0142a do zespo\u0142u reprezentuj\u0105cego ko\u0142o podczas zawod\u00f3w Over the Dusty Moon Challenge w Colorado w 2022 roku, gdzie projekt przeno\u015bnika regolitu ksi\u0119\u017cycowego TOLRECON otrzyma\u0142 drugie miejsce. Wsp\u00f3\u0142pracowa\u0142a z czasopismem \"Urania. Post\u0119py Astronomii\", pisz\u0105c Astrowiadomo\u015bci. Aktualnie nale\u017cy do Local Team UNIVERSEH AGH.\n\nJest doktorantk\u0105 na Wydziale Fizyki i Informatyki Stosowanej AGH, gdzie realizuje temat \"Nanocz\u0105stki magnetyczne, plazmonowe i hybrydowe enkapsulowane w hydrofobowych rdzeniach no\u015bnik\u00f3w polimerowych\". Szczeg\u00f3lnie zainteresowana mo\u017cliwo\u015bci\u0105 zastosowania nanotechnologii w medycynie kosmicznej.\n\nStopka\n\nBack", "metadata": {"url": "https://www.ctk.agh.edu.pl/kosmiczni-alumni-agh", "title": " Kosmiczni Alumni AGH -- Centrum Technologii Kosmicznych ", "depth": 3, "duplicate": false, "content_hash": "867800396dfd45ccd1832d2bbaf4d538", "word_count": 531, "headings": [{"level": 1, "text": "Kosmiczni Alumni AGH"}, {"level": 2, "text": "Stopka"}]}}