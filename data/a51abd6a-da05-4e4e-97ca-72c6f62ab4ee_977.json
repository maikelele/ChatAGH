{"content": "# Leon Ong Chua \u2013 Historia AGH\n\nURL: https://historia.agh.edu.pl/mediawiki/index.php?title=Leon_Ong_Chua&oldid=75435\nCrawled: 2025-03-19 22:07:58\n\nLeon Ong Chua\n\nZ Historia AGH\n\nWersja z dnia 12:52, 28 sty 2023 autorstwa \nLidiaLosko\n\n(\ndyskusja\n | \nedycje\n)\n\n(\n\u2192\u200e\u0179r\u00f3d\u0142a do biogramu\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nLeon Ong Chua\n\nNazwisko\n\nChua\n\nImi\u0119 / imiona\n\nLeon Ong\n\nTytu\u0142y / stanowiska\n\nProf. dr\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n28 czerwca 1936\n\nDyscyplina/specjalno\u015bci\n\nelektronika\n, \nteoria obwod\u00f3w\n\nRok przyznania doktoratu h.c. AGH\n\n2003\n\nPow\u00f3d przyznania doktoratu h.c. AGH\n\nza  wybitne osi\u0105gni\u0119cia w\u00a0dziedzinie teorii obwod\u00f3w i\u00a0system\u00f3w, stworzenie podstaw nowoczesnej teorii obwod\u00f3w nieliniowych, pionierskie badania dynamiki nieliniowej chaosu, opracowanie koncepcji Kom\u00f3rkowych Sieci Neuronowych oraz stworzenie \u015bwiatowej sieci bada\u0144 naukowych w\u00a0tych obszarach\n\nProf. dr \nLeon Ong Chua\n (1936-)\n\nDyscyplina/specjalno\u015bci: elektronika, teoria obwod\u00f3w\n\nNota biograficzna\n\nUrodzi\u0142 si\u0119 28 czerwca 1936 roku.\n\nStudia B.S.E.E. uko\u0144czy\u0142 w\u00a0Mapua University of Technology w\u00a0Manili (Filipiny). Stopie\u0144 doktora (PhD) uzyska\u0142 w\u00a0roku 1964 w\u00a0University of Illinois, Urbana. \n\nKolejno pracowa\u0142 w\u00a0Purdue University, Lafayette i\u00a0w\u00a0University of California w\u00a0Berkeley. Jest emerytowanym profesorem University of California w Berkeley, gdzie kierowa\u0142 Electronics Research Laboratory na wydziale EECS (Electrical Engineering and Computer Sciences).\n\nJest naukowym wizjonerem \u2014 tw\u00f3rc\u0105 nowych koncepcji w kilku dziedzinach zwi\u0105zanych z szeroko poj\u0119t\u0105 teori\u0105 obwod\u00f3w i elektronik\u0105. W\u015br\u00f3d jego oryginalnych, nowych koncepcji nale\u017cy wymieni\u0107 nowatorskie podej\u015bcia do analizy i modelowania obwod\u00f3w i element\u00f3w nieliniowych, tzw. Obw\u00f3d Chuy (uniwersalny, najprostszy obw\u00f3d elektryczny nieliniowy mog\u0105cy generowa\u0107 niemal dowolne typy oscylacji, w tym standardowe rodzaje trajektorii chaotycznych), CNN \u2014 kom\u00f3rkowe sieci neuronowe, CNN universal machine \u2014 nowy typ uk\u0142adu do przetwarzania sygna\u0142\u00f3w, a tak\u017ce nowe koncepcje dotycz\u0105ce obwod\u00f3w nanoelektronicznych oraz zasada \u201elocal activity dogma\u201d, kt\u00f3ra pozwala na zrozumienie i zaprojektowanie uk\u0142ad\u00f3w o \u201ez\u0142o\u017conych\u201d zachowaniach (\u201eparadigm for complexity\u201d). \n\nAutor b\u0105d\u017a wsp\u00f3\u0142autor ponad 1500 publikacji naukowych, w tym ponad 450 publikacji w czasopismach o randze i zasi\u0119gu \u015bwiatowym oraz 10 ksi\u0105\u017cek, z kt\u00f3rych uczy\u0142y si\u0119 kolejne pokolenia nie tylko student\u00f3w wydzia\u0142\u00f3w elektroniki, lecz tak\u017ce matematyki i fizyki, naukowcy wielu instytucji badawczych na ca\u0142ym \u015bwiecie. Posiada wybitne osi\u0105gni\u0119cia w kilku dziedzinach nauki \u2014 od teorii obwod\u00f3w nieliniowych poprzez komputerow\u0105 analiz\u0119 uk\u0142ad\u00f3w elektronicznych, podstawy dynamiki nieliniowej, zastosowania w elektronice i telekomunikacji do sieci neuronowych i najnowocze\u015bniejszych metod przetwarzania sygna\u0142\u00f3w i obraz\u00f3w.\nWsp\u00f3\u0142autor 7 patent\u00f3w, w tym robi\u0105cej \u015bwiatow\u0105 furor\u0119 CNN (Clellular Neural/Nonlinear Networks) i \u201eCNN uniwersal machine\u201d. Wed\u0142ug jego koncepcji powsta\u0142 \u201eCNN Visual Microprocessor\u201d \u2014 specjalny typ uk\u0142ad\u00f3w do przetwarzania rz\u0119du 10 trylion\u00f3w operacji na sekund\u0119. Tw\u00f3rca szko\u0142y naukowej w University of California w Berkeley oraz inicjator rozwoju bada\u0144 w wielu o\u015brodkach na \u015bwiecie, w tym tak\u017ce i w Polsce. Jego nazwisko znajduje si\u0119 na li\u015bcie 15 najcz\u0119\u015bciej cytowanych autor\u00f3w w dziedzinie nauk in\u017cynierskich, w okresie od 1991 do 31 pa\u017adziernika 2001 roku, opracowanej przez ISI w Filadelfii.\n\nCz\u0142onek zagraniczny Academia Europea w Salzburgu. Wielokrotnie by\u0142 redaktorem naczelnym i cz\u0142onkiem kolegi\u00f3w redakcyjnych wielu znacz\u0105cych czasopism naukowych.\n\nOtrzyma\u0142 wiele doktorat\u00f3w honorowych wy\u017cszych uczelni.\n\nOdznaczenia i nagrody\n\nLiczne presti\u017cowe nagrody i wyr\u00f3\u017cnienia\n\n\u0179r\u00f3d\u0142a do biogramu\n\nArtyku\u0142y\n\n[Kry\u015b-Dyja A.]: Posiedzenie Senatu AGH w dniu 26 lutego 2003 r. \nBiuletyn Informacyjny Pracownik\u00f3w AGH\n 2003, nr 115, s. 11\n\nOgorza\u0142ek M.: Doktorat honoris causa AGH dla Profesora Leona O. Chua. \nBiuletyn AGH\n 2003, nr 120/121, s. 4\u20135\n\nUroczysto\u015b\u0107 wr\u0119czenia godno\u015bci doktora honoris causa AGH prof. Leonowi Chua\u00a0: 3 wrze\u015bnia 2003. \nBiuletyn AGH\n 2003, nr 120/121, s. 2, [foto]\n\nInne\n\nLeon O. Chua EECS at UC Berkeley [online] [przegl\u0105dany 08.11.2016]. Dost\u0119pny w: \nhttp://www2.eecs.berkeley.edu/Faculty/Homepages/chua.html\n [foto]\n\nLeon O. Chua [online] [przegl\u0105dany 08.11.2016]. Dost\u0119pny w: \nhttp://en.wikipedia.org/wiki/Leon_O._Chua\n\nZaproszenie rektora AGH na uroczyste posiedzenie senatu AGH po\u015bwi\u0119cone nadaniu godno\u015bci doktora honoris causa Prof. Leonowi O. Chua.\n\nstan na dzie\u0144 28.01.2023\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Leon_Ong_Chua&oldid=75435\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/mediawiki/index.php?title=Leon_Ong_Chua&oldid=75435", "title": "Leon Ong Chua \u2013 Historia AGH", "depth": 3, "duplicate": false, "content_hash": "10445e4cd87287689c495ea95b7fa7c0", "word_count": 609, "headings": [{"level": 1, "text": "Leon Ong Chua"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Artyku\u0142y"}, {"level": 4, "text": "Inne"}]}}