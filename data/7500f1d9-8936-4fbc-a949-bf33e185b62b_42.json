{"content": "# Krok po kroku - AGH e-Sklep\n\nURL: https://sklep.agh.edu.pl/krok-po-kroku,31\nCrawled: 2025-03-19 21:17:46\n\nStrona g\u0142\u00f3wna\n  /\n\nKrok po kroku\n\nKrok po kroku\n\nKrok po kroku\n\nW Sklepie Internetowym AGH mo\u017cna zrobi\u0107 zakupy, wybieraj\u0105c jedn\u0105 z dw\u00f3ch mo\u017cliwych opcji.\n\nszybkie zakupy bez rejestracji\nT\u0119 form\u0119 polecamy osobom, kt\u00f3re nie planuj\u0105 cz\u0119stych zakup\u00f3w w Sklepie Internetowym AGH i nie chc\u0105 zak\u0142ada\u0107 w nim konta. Korzystaj\u0105c z szybkich zakup\u00f3w nale\u017cy wybra\u0107 produkt, doda\u0107 go do koszyka, a nast\u0119pnie post\u0119powa\u0107 zgodnie z\u00a0ukazuj\u0105cymi si\u0119 komunikatami. Szybie zakupy wymagaj\u0105 akceptacji regulaminu, podania danych osobowych oraz adresu dostawy w przypadku wyboru przesy\u0142ki kurierskiej jako opcji dostawy. \n\nza\u0142o\u017cenie konta \u2013 rejestracja i logowanie\nOsoby, kt\u00f3re za\u0142o\u017cy\u0142y konto w Sklepie Internetowym AGH maj\u0105 dost\u0119p do historii swoich zakup\u00f3w oraz b\u0119d\u0105 otrzymywa\u0107 informacje o promocjach, rabatach i\u00a0wyprzeda\u017cach. \nAby utworzy\u0107 konto w Sklepie Internetowym AGH, nale\u017cy klikn\u0105\u0107 przycisk \nRejestracja\n w prawym g\u00f3rnym rogu strony g\u0142\u00f3wnej sklepu. Po prawid\u0142owym uzupe\u0142nieniu formularza i zatwierdzeniu go poprzez klikni\u0119cie \u201eutw\u00f3rz konto\u201d, na adres mailowy podany w formularzu zostanie wys\u0142ana wiadomo\u015b\u0107 z linkiem aktywacyjnym. Aby pomy\u015blnie zako\u0144czy\u0107 proces zak\u0142adania konta nale\u017cy klikn\u0105\u0107 w znajduj\u0105cy si\u0119 w tre\u015bci maila link lub skopiowa\u0107 go do paska przegl\u0105darki. Zarejestrowane osoby po wej\u015bciu na stron\u0119 sklepu loguj\u0105 si\u0119 za pomoc\u0105 adresu e-mail oraz indywidualnego has\u0142a do swojego konta i mog\u0105 zrobi\u0107 zakupy.\n\nSzczeg\u00f3\u0142owe informacje znajduj\u0105 si\u0119 w \nRegulaminie\n.\n\nP\u0142atno\u015b\u0107\n\nU\u017cytkownik powinien dokona\u0107 p\u0142atno\u015bci za zam\u00f3wiony towar w terminie do 7 dni roboczych od dnia, w kt\u00f3rym otrzyma\u0142 e-mail z potwierdzeniem przyj\u0119cia zam\u00f3wienia przez Sprzedaj\u0105cego. \n\nSklep oferuje nast\u0119puj\u0105ce formy p\u0142atno\u015bci:\n\nprzelewy bankowe na rachunek bankowy Sprzedaj\u0105cego (08 1240 2294 1111 0010 6980 9131 Bank Pekao S.A. Krak\u00f3w) przy czym Klient dokonuj\u0105cy przelewu z konta zagranicznego musi poprzedzi\u0107 numer konta Sklepu literami: \u201ePL\u201d, a tak\u017ce wpisa\u0107 kod SWIFT banku, w kt\u00f3rym funkcjonuje konto Sklepu (\u201ePekao\u201d);\np\u0142atno\u015bci elektroniczne odbywaj\u0105ce si\u0119 za po\u015brednictwem Serwisu P\u0142atno\u015bci eCard SA.\n\nSprzedaj\u0105cy wyklucza mo\u017cliwo\u015b\u0107 dokonywania p\u0142atno\u015bci got\u00f3wk\u0105.\n\nSzczeg\u00f3\u0142owe informacje znajduj\u0105 si\u0119 w \nRegulaminie\n. \n\nWysy\u0142ka\nCzas realizacji zam\u00f3wienia\n\nTermin realizacji zam\u00f3wienia wynosi 7 dni roboczych, nie d\u0142u\u017cej jednak ni\u017c 30 dni od zaksi\u0119gowania \u015brodk\u00f3w na koncie Sprzedaj\u0105cego. \n\nSposoby realizacji zam\u00f3wienia\n\nMo\u017cliwe s\u0105 dwa sposoby realizacji zam\u00f3wienia:\n\nbezp\u0142atny odbi\u00f3r osobisty w siedzibie Sprzedaj\u0105cego mo\u017cliwy po otrzymaniu przez Kupuj\u0105cego e-maila z informacj\u0105 o zmianie statusu zam\u00f3wienia. Adres siedziby Sprzedaj\u0105cego: Dzia\u0142 Informacji i Promocji AGH, al. Mickiewicza 30 w Krakowie, bud. A-0, pok. 116. \nOdbi\u00f3r zam\u00f3wie\u0144 odbywa si\u0119:\nponiedzia\u0142ek: 8.00 \u2013 15.00\nwtorek: 8.00 \u2013 15.00\n\u015broda: 8.00 \u2013 15.00\nczwartek: 8.00 \u2013 15.00\npi\u0105tek: 8.00 \u2013 14.00\nAby odebra\u0107 zam\u00f3wienie nale\u017cy okaza\u0107 dow\u00f3d to\u017csamo\u015bci ze zdj\u0119ciem oraz wydruk potwierdzenia z\u0142o\u017cenia zam\u00f3wienia.\nZam\u00f3wienie mo\u017ce by\u0107 tak\u017ce odebrane przez osob\u0119 upowa\u017cnion\u0105 przez Kupuj\u0105cego. Jednak musi ona okaza\u0107 upowa\u017cnienie do odbioru zam\u00f3wienia, dow\u00f3d to\u017csamo\u015bci ze zdj\u0119ciem oraz wydruk zam\u00f3wienia.\nPrzesy\u0142ka za po\u015brednictwem firmy kurierskiej \u2013 kiedy zam\u00f3wiony towar b\u0119dzie gotowy do wysy\u0142ki, U\u017cytkownik otrzyma na adres e-mail powiadomienie o zmianie statusu zam\u00f3wienia na \u201ezrealizowane\u201d. Kurier w ci\u0105gu kilku dni dostarczy przesy\u0142k\u0119 do adresata. Koszt przesy\u0142ki dostarczonej przez firm\u0119 kuriersk\u0105 jest wyliczany przy sk\u0142adaniu zam\u00f3wienia. \n\nSzczeg\u00f3\u0142owe informacje znajduj\u0105 si\u0119 w \nRegulaminie\n.\n\nZwroty i reklamacje\n\nZgodnie z prawem Klient mo\u017ce zwr\u00f3ci\u0107 zakupiony w Sklepie Internetowym AGH towar. Ma na to 14 dni, licz\u0105c od daty jego otrzymania. Zwr\u00f3ci\u0107 mo\u017cna wy\u0142\u0105cznie nieuszkodzony towar w oryginalnym, nienaruszonym opakowaniu.\n\nO zamiarze odst\u0105pienia od umowy Klient ma obowi\u0105zek poinformowa\u0107 Sprzedaj\u0105cego za po\u015brednictwem poczty elektronicznej przed odes\u0142aniem zakupionego towaru.\n\nW wypadku odst\u0105pienia od umowy Klient ma obowi\u0105zek dostarczy\u0107 towar wraz z oryginalnym opakowaniem, orygina\u0142em dowodu zakupu (faktur\u0105) oraz o\u015bwiadczeniem o odst\u0105pieniu od umowy do siedziby Sprzedaj\u0105cego (za\u0142\u0105cznik nr 3 do regulaminu). W wypadku zwrotu towaru w formie przesy\u0142ki kurierskiej koszty takiej przesy\u0142ki ponosi Klient. \n\nW sytuacji, gdy zakupiony towar okaza\u0142 si\u0119 wadliwy, Klient mo\u017ce z\u0142o\u017cy\u0107 reklamacj\u0119. W tym celu powinien przes\u0142a\u0107 Sprzedaj\u0105cemu formularz reklamacyjny, w kt\u00f3rym nale\u017cy opisa\u0107 stwierdzon\u0105 wad\u0119 (Za\u0142\u0105cznik nr 4 do Regulaminu). Wype\u0142niony formularz mo\u017cna przes\u0142a\u0107 w wersji papierowej lub jako skan za po\u015brednictwem poczty elektronicznej \n\nZwrot reklamowanego Towaru wraz z orygina\u0142em dowodu zakupu mo\u017ce nast\u0105pi\u0107 po otrzymaniu przez Klienta potwierdzenia przyj\u0119cia reklamacji przez Sprzedaj\u0105cego i\u00a0w\u00a0spos\u00f3b z nim ustalony.\n\nRozpatrzenie reklamacji przez Sprzedaj\u0105cego nast\u0105pi w terminie 10 dni roboczych od otrzymania przez Sprzedaj\u0105cego reklamowanego Towaru. O wyniku post\u0119powania reklamacyjnego Sprzedaj\u0105cy poinformuje Klienta za po\u015brednictwem poczty elektronicznej. \n\nSzczeg\u00f3\u0142owe informacje znajduj\u0105 si\u0119 w \nRegulaminie\n.", "metadata": {"url": "https://sklep.agh.edu.pl/krok-po-kroku,31", "title": "Krok po kroku - AGH e-Sklep", "depth": 2, "duplicate": false, "content_hash": "99df5f4bc175ae639ad726bfb79583e1", "word_count": 689, "headings": []}}