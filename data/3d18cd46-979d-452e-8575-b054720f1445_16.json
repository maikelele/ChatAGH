{"content": "# Katedra Metrologii i Elektroniki AGH | Akademia G\u00f3rniczo-Hutnicza w Krakowie\n\nURL: http://www.kmet.agh.edu.pl/\nCrawled: 2025-03-19 21:30:08\n\nKierunek: \n Metrologia i In\u017cynieria Pomiar\u00f3w\n\nDowiedz si\u0119 wi\u0119cej\n\nO Katedrze\n\nPocz\u0105tki Katedry Metrologii i Elektroniki si\u0119gaj\u0105 roku 1957 kiedy to na Wydziale Elektryfikacji G\u00f3rnictwa i Hutnictwa istnia\u0142o 8 katedr a w\u015br\u00f3d nich Katedra Maszyn i Pomiar\u00f3w Elektrycznych obejmuj\u0105ca 2 zak\u0142ady: Zak\u0142ad Maszyn Elektrycznych i Zak\u0142ad Pomiar\u00f3w Elektrycznych (kierowany przez prof. Tomasza S\u0142uszkiewicza). W 1969 r na wydziale wprowadzono 3 instytuty. Jednym z nich by\u0142 Instytut Maszyn i Sterowania Uk\u0142ad\u00f3w Elektroenergetycznych obejmuj\u0105cy 4 zak\u0142ady, w tym Zak\u0142ad Metrologii Przemys\u0142owej. W 1978 r zak\u0142ad zmienia nazw\u0119 na Zak\u0142ad Metrologii i nadal pozostaje w strukturze Instytutu MiSUE, a jego kierownikiem w 1983 r zostaje prof. Micha\u0142 Szyper. W 1993 r. na wydziale zostaj\u0105 zniesione instytuty, a w ich miejsce powstaj\u0105 katedry i zak\u0142ady wydzia\u0142owe. Od tego momentu Zak\u0142ad Metrologii funkcjonuje jako samodzielna jednostka na Wydziale EAIiE. Pierwszym kierownikiem zak\u0142adu w nowej strukturze by\u0142 prof. Micha\u0142 Szyper. W 1999 r kierownikiem Zak\u0142adu Metrologii zostaje prof. Janusz Gajda, a w 2003 r. Zak\u0142ad Metrologii zostaje przekszta\u0142cony w Katedr\u0119 Metrologii (prof. Janusz Gajda). W 2012 r nast\u0119puje restrukturyzacja i podzia\u0142 wydzia\u0142u, a katedra zmienia nazw\u0119 na Katedr\u0119 Metrologii i Elektroniki i funkcjonuje w ramach struktur Wydzia\u0142u Elektrotechniki, Automatyki, Informatyki i In\u017cynierii Biomedycznej. W 2016 r. kierownikiem Katedry Metrologii i Elektroniki zostaje prof. Pawe\u0142 Grybo\u015b, a dotychczasowy zast\u0119pca kierownika katedry prof. Ryszard Sroka zostaje dziekanem Wydzia\u0142u EAIiIB.\u00a0 Obecnie Katedra Metrologii i Elektroniki liczy 40 pracownik\u00f3w, w tym 5 profesor\u00f3w tytularnych, 9 doktor\u00f3w habilitowanych, 17 doktor\u00f3w, 4 magistr\u00f3w i 5 pracownik\u00f3w in\u017cynieryjno-technicznych.\nOd 2024 kierownikiem Katedry jest prof. Ryszard Sroka, a jego zast\u0119pc\u0105 prof. Andrzej Skalski.\n\nKatedra od lat prowadzi badania interdyscyplinarne, co wi\u0105\u017ce si\u0119 z \u0142aci\u0144skim powiedzeniem wpisanym w znak katedry \u201eMetri semper et ubique necesse est\u201d. Badania te obejmuj\u0105 takie obszary jak :\nElektrotechnika:\n\u2013 pomiary parametr\u00f3w ruchu drogowego,\n\u2013 pomiary i estymacja cz\u0119stotliwo\u015bci,\n\u2013 pomiary w elektroenergetyce,\n\u2013 modelowanie i badania symulacyjne uk\u0142ad\u00f3w i system\u00f3w pomiarowych.\nElektronika:\n\u2013 projektowanie specjalizowanych uk\u0142ad\u00f3w scalonych dla potrzeb detekcji promieniowania X, fizyki wysokich energii i neurobiologii,\n\u2013 badania system\u00f3w opartych na obs\u0142udze zdarze\u0144 (np. asynchroniczne ADC).\nIn\u017cynieria biomedyczna:\n\u2013 przetwarzanie, analiza, wizualizacja obraz\u00f3w i\u00a0sygna\u0142\u00f3w medycznych,\n\u2013 zastosowania mieszanej rzeczywisto\u015bci, np. przy rozpoznawaniu chor\u00f3b neurodegeneracyjnych,\n\u2013 zastosowanie sztucznej inteligencji w medycynie.", "metadata": {"url": "http://www.kmet.agh.edu.pl/", "title": "Katedra Metrologii i Elektroniki AGH | Akademia G\u00f3rniczo-Hutnicza w Krakowie", "depth": 3, "duplicate": false, "content_hash": "39a244f1a4c9e38ac8269ae70fbe0664", "word_count": 362, "headings": [{"level": 2, "text": "Kierunek:Metrologia i In\u017cynieria Pomiar\u00f3w"}, {"level": 2, "text": "O Katedrze"}]}}