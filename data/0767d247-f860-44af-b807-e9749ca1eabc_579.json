{"content": "# Obowi\u0105zkowe szkolenie dotycz\u0105ce bezpiecznych i higienicznych warunk\u00f3w kszta\u0142cenia dla student\u00f3w rozpoczynaj\u0105cych kszta\u0142cenie w AGH w semestrze letnim roku akademickim 2024/2025 - Wydzia\u0142 Odlewnictwa\n\nURL: https://odlewnictwo.agh.edu.pl/aktualnosci/obowiazkowe-szkolenie-dotyczace-bezpiecznych-i-higienicznych-warunkow-ksztalcenia-dla-studentow-rozpoczynajacych-ksztalcenie-w-agh-w-semestrze-letnim-roku-akademickim-2024-2025/\nCrawled: 2025-03-19 21:33:26\n\nStrona g\u0142\u00f3wna\n \u00bb \nAktualno\u015bci\n \u00bb \nObowi\u0105zkowe szkolenie dotycz\u0105ce bezpiecznych i higienicznych warunk\u00f3w kszta\u0142cenia dla student\u00f3w rozpoczynaj\u0105cych kszta\u0142cenie w AGH w semestrze letnim roku akademickim 2024/2025\n\nWydzia\u0142\n\nMenu\n\nObowi\u0105zkowe szkolenie dotycz\u0105ce bezpiecznych i higienicznych warunk\u00f3w kszta\u0142cenia dla student\u00f3w rozpoczynaj\u0105cych kszta\u0142cenie w AGH w semestrze letnim roku akademickim 2024/2025\n\nSzanowni Studenci.\n\nSekcja Bezpiecze\u0144stwa i Higieny Pracy AGH zaprasza na obowi\u0105zkowe szkolenie dotycz\u0105ce bezpiecznych i higienicznych warunk\u00f3w kszta\u0142cenia dla student\u00f3w, rozpoczynaj\u0105cych kszta\u0142cenie w AGH w semestrze letnim roku akademickim 2024/2025. Szkolenie realizowane jest w formie wyk\u0142ad\u00f3w on-line na platformie UPeL AGH, kt\u00f3rych cz\u0119\u015bci\u0105 s\u0105 materia\u0142y uzupe\u0142niaj\u0105ce do kursu.\n\nInformacje dotycz\u0105ce realizacji szkolenia BHP (instrukcja logowania oraz korzystania z kursu) dost\u0119pna jest pod adresem:\nhttp://www.bhp.agh.edu.pl/studenci\n\nZadaniem studenta jest zapisanie si\u0119 na kurs w terminie \nod 17 marca 2025 r\n. (od godziny 07:30 CET) do \n01 kwietnia 2025\n r. (do godziny 23:59 CET) oraz zrealizowanie wszystkich temat\u00f3w z udzieleniem prawid\u0142owych odpowiedzi na pytania kontrolne podsumowuj\u0105ce ka\u017cdy temat, najp\u00f3\u017aniej do dnia \n17 kwietnia 2025 r.\n (do godziny 23:59 CET).\n\nWA\u017bNA UWAGA\n\nNie zapisanie si\u0119 studenta na kurs do dnia \n01 kwietnia 2025 r. \n(do godziny 23:59 CET) uniemo\u017cliwia dost\u0119p do kursu, a co za tym idzie uniemo\u017cliwia tak\u017ce uko\u0144czenie szkolenia. Szkolenie jest obowi\u0105zkowe, a brak jego uko\u0144czenia mo\u017ce wi\u0105za\u0107 si\u0119 z negatywnymi skutkami w obszarze realizacji prawid\u0142owego przebiegu studi\u00f3w.\n\nRealizacja temat\u00f3w odbywa si\u0119 etapami. Udzielenie prawid\u0142owych odpowiedzi na pytania kontrolne, umo\u017cliwia przej\u015bcie do kolejnego tematu. W okre\u015blonym wy\u017cej przedziale czasowym realizacji szkolenia,\nstudent mo\u017ce kontynuowa\u0107 kurs od miejsca w kt\u00f3rym zako\u0144czy\u0142 swoj\u0105 aktywno\u015b\u0107.\n\nInformacja o zrealizowanym kursie b\u0119dzie widoczna na koncie studenta na platformie \nUPeL AGH\n, a informacja o pozytywnym uko\u0144czeniu szkolenia pojawia si\u0119 na indywidualnym koncie studenta w systemie USOS w p\u00f3\u017aniejszym terminie.\n\nW przypadku pyta\u0144, w\u0105tpliwo\u015bci prosimy o kontakt z Sekcj\u0105 BHP AGH pod adresem e-mail: \nszkoleniabhp@agh.edu.pl\n\n\u017byczymy powodzenia i bezpiecznego studiowania.\n\nZesp\u00f3\u0142 ds. szkole\u0144 Sekcji BHP AGH.", "metadata": {"url": "https://odlewnictwo.agh.edu.pl/aktualnosci/obowiazkowe-szkolenie-dotyczace-bezpiecznych-i-higienicznych-warunkow-ksztalcenia-dla-studentow-rozpoczynajacych-ksztalcenie-w-agh-w-semestrze-letnim-roku-akademickim-2024-2025/", "title": "Obowi\u0105zkowe szkolenie dotycz\u0105ce bezpiecznych i higienicznych warunk\u00f3w kszta\u0142cenia dla student\u00f3w rozpoczynaj\u0105cych kszta\u0142cenie w AGH w semestrze letnim roku akademickim 2024/2025 - Wydzia\u0142 Odlewnictwa", "depth": 3, "duplicate": false, "content_hash": "2af7faa8c72fbc291bb2767048b069d4", "word_count": 306, "headings": [{"level": 3, "text": "Wydzia\u0142"}, {"level": 1, "text": "Obowi\u0105zkowe szkolenie dotycz\u0105ce bezpiecznych i higienicznych warunk\u00f3w kszta\u0142cenia dla student\u00f3w rozpoczynaj\u0105cych kszta\u0142cenie w AGH w semestrze letnim roku akademickim 2024/2025"}]}}