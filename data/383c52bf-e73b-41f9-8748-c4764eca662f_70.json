{"content": "# Rektor AGH Profesorem Honorowym kazachskiej uczelni-- Serwis Akademii G\u00f3rniczo-Hutniczej \n\nURL: https://www.agh.edu.pl/osiagniecia/info/article/rektor-agh-profesorem-honorowym-kazachskiej-uczelni/\nCrawled: 2025-03-19 21:59:27\n\nRektor AGH Profesorem Honorowym kazachskiej uczelni \n\n 21/01/2019 \n\nMi\u0119dzynarodowy Uniwersytet Humanitarno-Techniczny w Szymkencie nada\u0142 tytu\u0142 Profesora Honorowego Rektorowi AGH prof. Tadeuszowi S\u0142omce.\n\nKazachska uczelnia przyzna\u0142a tytu\u0142 w uznaniu za wk\u0142ad przy rozwijaniu wsp\u00f3\u0142pracy naukowej oraz kulturalnej mi\u0119dzy AGH oraz Mi\u0119dzynarodowym Uniwersytetem Humanitarno-Technicznym w Szymkencie.\n\nUroczysto\u015b\u0107 nadania tytu\u0142u odby\u0142a si\u0119 16 stycznia 2019 r. podczas wizyty delegacji Mi\u0119dzynarodowego Uniwersytetu Humanitarno-Technicznego w AGH. W trakcie ceremonii prof. Tadeusz S\u0142omka podkre\u015bli\u0142 znaczenie wsp\u00f3\u0142pracy polsko-kazachskiej oraz wyrazi\u0142 nadziej\u0119 na owocne rozwijanie wzajemnych relacji, kt\u00f3re w przysz\u0142o\u015bci b\u0119d\u0105 przynosi\u0142y jeszcze wi\u0119cej obustronnych korzy\u015bci.\n\nDelegacja Mi\u0119dzynarodowego Uniwersytetu Humanitarno-Technicznego przebywa\u0142a w Krakowie od 15 stycznia. W jej sk\u0142ad weszli m.in. Rektor prof. Kistaubayev Yermakhan, wiceprezydent Rady Uczelni Yerzhan Onalbekov, Prorektor prof. Madina Sabyrova czy Dziekan Wydzia\u0142u Nauk Przyrodniczych i Technologii prof. Yusupbaev Zhaksylyk Shorabekuly.\n\nMi\u0119dzynarodowy Uniwersytet Humanitarno-Techniczny w Szymkencie powsta\u0142 w 1998 r. jako Uniwersytet Po\u0142udniowego Kazachstanu. W 2018 r. Regionalny Instytut Innowacji do\u0142\u0105czy\u0142 do Mi\u0119dzynarodowego Instytutu Humanitarnego i Technicznego, a uniwersytet sta\u0142 si\u0119 jedn\u0105 z najwa\u017cniejszych uczelni w po\u0142udniowym Kazachstanie. Za\u0142o\u017cycielami uczelni s\u0105 profesorowie M. Zh. Zhurynov oraz Zh. K. Onalbek z Kazachskiej Akademii Nauk. Uczelnia kszta\u0142ci obecnie ok 15.000 student\u00f3w na pi\u0119ciu wydzia\u0142ach oraz posiada ok. 1000 pracownik\u00f3w. Uniwersytet jest jedn\u0105 z wiod\u0105cych uczelni kazachskich. Uczelnia wykorzystuje zaawansowan\u0105 technologi\u0119 na poziomie mi\u0119dzynarodowym oraz innowacyjne metody, odpowiadaj\u0105ce wsp\u00f3\u0142czesnym wymaganiom edukacji i innowacji naukowych.\n\nPowr\u00f3t\n\n Powi\u0105zane pliki\n\n szymkent_1.jpg \n 391 KB \n\n szymkent_3.jpg \n 376 KB \n\n rektor_agh_profesorem_honorowym_kazachskiej_uczelni.jpg \n 282 KB", "metadata": {"url": "https://www.agh.edu.pl/osiagniecia/info/article/rektor-agh-profesorem-honorowym-kazachskiej-uczelni/", "title": "Rektor AGH Profesorem Honorowym kazachskiej uczelni-- Serwis Akademii G\u00f3rniczo-Hutniczej ", "depth": 3, "duplicate": false, "content_hash": "47016548c231ad0459e8d36d7f9b0543", "word_count": 228, "headings": [{"level": 1, "text": "Aktualno\u015bci"}, {"level": 2, "text": "Inne artyku\u0142y"}, {"level": 2, "text": "Najnowsze artyku\u0142y"}, {"level": 2, "text": "Stopka"}]}}