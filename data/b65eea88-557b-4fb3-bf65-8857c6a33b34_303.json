{"content": "# Akademia Sieci Cisco\n\nURL: https://cnap.agh.edu.pl/\nCrawled: 2025-03-19 21:38:02\n\nSzczeg\u00f3\u0142owe informacje dotycz\u0105ce prowadzonych nabor\u00f3w mo\u017cna znale\u017a\u0107 w zak\u0142adce \nZAPISY\n.\n\nWitamy na stronach Regionalnej Akademii Sieci Komputerowych Cisco przy Wydziale Informatyki (dawniej Katedrze Informatyki) Akademii G\u00f3rniczo-Hutniczej w Krakowie.\n\nObecny system edukacyjny nie zawsze nad\u0105\u017ca za gwa\u0142townym rozwojem technologii wykorzystywanych w\u00a0najnowocze\u015bniejszych urz\u0105dzeniach przeznaczonych do budowy infrastruktury teleinformatycznej przedsi\u0119biorstw. \nCisco Systems\n, firma b\u0119d\u0105c\u0105 jednym z najwi\u0119kszych producent\u00f3w urz\u0105dze\u0144 sieciowych, opracowa\u0142a i wprowadzi\u0142a w\u00a01997 roku w\u00a0\u017cycie program \nCisco Networking Academy Program\n (CNAP). Dzi\u0119ki inicjatywie Cisco do chwili obecnej kursy prowadzone zgodnie z CNAP uko\u0144czy\u0142o miliony os\u00f3b na ca\u0142ym \u015bwiecie. Jednym z miejsc, gdzie mo\u017cna odby\u0107 taki kurs, jest w\u0142a\u015bnie nasza Akademia!\n\nZasadniczym celem szkole\u0144 prowadzonych w ramach programu Cisco Networking Academy Program jest przygotowanie kursant\u00f3w do egzamin\u00f3w certyfikacyjnych. Uczestnictwo w szkoleniu daje jednak du\u017co wi\u0119cej \u2014 przygotowuje kursant\u00f3w do pracy w charakterze administrator\u00f3w lokalnych i rozleg\u0142ych sieci komputerowych. Umiej\u0119tno\u015bci sprawnego rozwi\u0105zywania problem\u00f3w wyst\u0119puj\u0105cych w dzia\u0142aniu sieci komputerowych i umiej\u0119tno\u015bci pracy w zespole sieciowym nie da si\u0119 nauczy\u0107 z\u00a0lektury ksi\u0105\u017cek i analizy pyta\u0144 testowych! \nZapraszamy do naszej Akademii!\n\nW naszym serwisie znajdziecie Pa\u0144stwo bardziej szczeg\u00f3\u0142owe informacje o Akademii Sieciowej Cisco dzia\u0142aj\u0105cej\u00a0przy Wydziale Informatyki Akademii G\u00f3rniczo-Hutniczej im. Stanis\u0142awa Staszica w Krakowie. Pozna\u0107 mo\u017cna tutaj zar\u00f3wno \nprogram dost\u0119pnych kurs\u00f3w\n, jak i \ndokona\u0107 zapisu\n na wybrany kurs.\n\nWsparcie Akademii oraz Szkolenie Instruktor\u00f3w\n\nAkademia przy Wydziale Informatyki AGH jest r\u00f3wnie\u017c jednym z kilku dzia\u0142aj\u0105cych w Polsce \no\u015brodkiem ASC\n (Academy Support Center) oraz \no\u015brodkiem ITC\n (Instructor Training Center). Oferujemy wsparcie merytoryczne, szkolenia instruktorskie oraz utrzymywanie najnowszych informacji z centralnej Cisco Academy.\n\nInne propozycje kszta\u0142cenia\n\nNa Wydziale Informatyki prowadzimy wiele innych form kszta\u0142cenia, obejmuj\u0105cych szeroko rozumian\u0105 informatyk\u0119. Zapraszamy do zapoznania si\u0119 z nasz\u0105 ofert\u0105 \nstudi\u00f3w podyplomowych\n oraz \nintensywnych szkole\u0144\n.", "metadata": {"url": "https://cnap.agh.edu.pl/", "title": "Akademia Sieci Cisco", "depth": 3, "duplicate": false, "content_hash": "1c73e4fd461c2154c352dd6705103166", "word_count": 278, "headings": [{"level": 1, "text": "O nas"}, {"level": 2, "text": "Wsparcie Akademii oraz Szkolenie Instruktor\u00f3w"}, {"level": 2, "text": "Inne propozycje kszta\u0142cenia"}]}}