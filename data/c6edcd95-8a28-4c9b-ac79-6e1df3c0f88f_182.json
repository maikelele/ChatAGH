{"content": "#  Dyscyplina naukowa matematyka na Akademii G\u00f3rniczo-Hutniczej im. Stanis\u0142awa Staszica w Krakowie w rankingu GRAS 2024 otrzyma\u0142a miejsce w przedziale 151-200-- WMS AGH \n\nURL: https://www.wms.agh.edu.pl/detail/dyscyplina-matematyka-na-akademia-gorniczo-hutnicza-w-krakowie-w-rankingu-gras-2024-otrzymala-miejsce-w-przedziale-151-200\nCrawled: 2025-03-19 21:36:58\n\nDyscyplina naukowa matematyka na Akademii G\u00f3rniczo-Hutniczej im. Stanis\u0142awa Staszica w Krakowie w rankingu GRAS 2024 otrzyma\u0142a miejsce w przedziale 151-200 \n\n 19-11-2024 \n\n Z pocz\u0105tkiem listopada 2024 r. zosta\u0142 og\u0142oszony nowy dziedzinowy ranking szanghajski GRAS 2024. Dyscyplina naukowa matematyka na AGH w tym rankingu otrzyma\u0142a miejsce w przedziale 151-200 na \u015bwiecie.Oznacza to du\u017cy awans w por\u00f3wnaniu z poprzednim notowaniem, w kt\u00f3rym klasyfikowani byli\u015bmy w czwartej setce. Sukces jest tym wi\u0119kszy, \u017ce jedynie matematyka na Uniwersytecie Warszawskim zosta\u0142a sklasyfikowana wy\u017cej od nas. \n\nNa li\u015bcie znalaz\u0142o si\u0119 tylko pi\u0119\u0107 dyscyplin matematyki z Polski i tylko jedna z uczelni technicznej - matematyka prowadzona przez Wydzia\u0142 Matematyki Stosowanej AGH. Jednostki oceniane s\u0105 w pi\u0119ciu kategoriach, z kt\u00f3rych na pierwszym miejscu plasujemy si\u0119 w dw\u00f3ch: cytowalno\u015b\u0107 i wsp\u00f3\u0142praca mi\u0119dzynarodowa (publikacje z zagranicznymi wsp\u00f3\u0142autorami). W kategorii kadry \u015bwiatowej klasy (World-Class Faculty) zajmujemy zaszczytne drugie miejsce.\n Warto podkre\u015bli\u0107, \u017ce mimo du\u017cej konkurencji w dyscyplinie matematyka w kraju, nasz Wydzia\u0142 jest jedn\u0105 z sze\u015bciu dyscyplin reprezentowanych na AGH, kt\u00f3re znalaz\u0142y si\u0119 w og\u00f3le w rankingu szanghajskim w tym roku. Pierwsze miejsce w Polsce zaj\u0119\u0142a metalurgia, g\u00f3rnictwo, nauka i technologia instrument\u00f3w oraz fizyka techniczna.\nPe\u0142ny ranking: \nwww.shanghairanking.com\n\nPowr\u00f3t", "metadata": {"url": "https://www.wms.agh.edu.pl/detail/dyscyplina-matematyka-na-akademia-gorniczo-hutnicza-w-krakowie-w-rankingu-gras-2024-otrzymala-miejsce-w-przedziale-151-200", "title": " Dyscyplina naukowa matematyka na Akademii G\u00f3rniczo-Hutniczej im. Stanis\u0142awa Staszica w Krakowie w rankingu GRAS 2024 otrzyma\u0142a miejsce w przedziale 151-200-- WMS AGH ", "depth": 3, "duplicate": false, "content_hash": "b651bb2f0348e43f503ef76e4d6e1da4", "word_count": 187, "headings": [{"level": 1, "text": "Dyscyplina naukowa matematyka na Akademii G\u00f3rniczo-Hutniczej im. Stanis\u0142awa Staszica w Krakowie w rankingu GRAS 2024 otrzyma\u0142a miejsce w przedziale 151-200"}, {"level": 2, "text": "Stopka"}]}}