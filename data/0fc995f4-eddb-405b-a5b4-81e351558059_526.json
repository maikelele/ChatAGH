{"content": "# Janusz \u0141uksza \u2013 Historia AGH\n\nURL: https://historia.agh.edu.pl/mediawiki/index.php?title=Janusz_%C5%81uksza&oldid=78766\nCrawled: 2025-03-19 22:30:15\n\nJanusz \u0141uksza\n\nZ Historia AGH\n\nWersja z dnia 14:49, 2 cze 2023 autorstwa \nHieronimSienski\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nJanusz \u0141uksza\n\nNazwisko\n\n\u0141uksza\n\nImi\u0119 / imiona\n\nJanusz\n\nTytu\u0142y / stanowiska\n\nProf. dr hab. in\u017c.\n\nTytu\u0142y honorowe AGH\n\nProfesor Honorowy AGH\n\nData urodzenia\n\n17 listopada 1945\n\nMiejsce urodzenia\n\nTomasz\u00f3w Mazowiecki\n\nDyscyplina/specjalno\u015bci\n\nmetalurgia\n, \nplastyczna przer\u00f3bka metali\n\nPe\u0142nione funkcje\n\nDziekan Wydzia\u0142u Metalurgii i\u00a0In\u017cynierii Materia\u0142owej (1996-1999, 1999-2002)\n\nWydzia\u0142\n\nWydzia\u0142 In\u017cynierii Metali i\u00a0Informatyki Przemys\u0142owej\n\nOdznaczenia i nagrody\n\nBr\u0105zowy Krzy\u017c Zas\u0142ugi\n, \nZ\u0142oty Krzy\u017c Zas\u0142ugi\n, \nMedal Komisji Edukacji Narodowej\n, \nKrzy\u017c Kawalerski Orderu Odrodzenia Polski\n\nFunkcje\nGdzie\nod\ndo\nProdziekan\nWydzia\u0142 Metalurgiczny\n1989\n1990\nProdziekan\nWydzia\u0142 Metalurgii i In\u017cynierii Materia\u0142owej\n1993\n1996\nDziekan\nWydzia\u0142 Metalurgii i In\u017cynierii Materia\u0142owej\n1996\n1999\nDziekan\nWydzia\u0142 Metalurgii i In\u017cynierii Materia\u0142owej\n1999\n2002\n\nProf. dr hab. in\u017c. \nJanusz \u0141uksza\n (1945\u2013)   \n\nDyscyplina/specjalno\u015bci: metalurgia, plastyczna przer\u00f3bka metali\n\nNota biograficzna\n\nUrodzi\u0142 si\u0119 17 listopada 1945 roku w\u00a0Tomaszowie Mazowieckim.\n\nW\u00a01969\u00a0roku uko\u0144czy\u0142 Wydzia\u0142 Metalurgiczny AGH w specjalizacji przer\u00f3bka plastyczna stali.\n\nW 1969 roku rozpocz\u0105\u0142 prac\u0119 asystenta sta\u017cysty w Zak\u0142adzie Przer\u00f3bki Plastycznej Metali Instytutu Metalurgii \nWydzia\u0142u Metalurgicznego\n.\n\nW 1976 roku na podstawie pracy \"Badania napr\u0119\u017ce\u0144 w\u0142asnych w pr\u0119tach stalowych ulepszanych cieplnie przed ci\u0105gnieniem\" uzyska\u0142 stopie\u0144 doktora.\n\nW 1987 roku po przed\u0142o\u017ceniu rozprawy habilitacyjnej \"Analityczna ocena odkszta\u0142ce\u0144 zb\u0119dnych w procesie ci\u0105gnienia pe\u0142nych wyrob\u00f3w cylindrycznych\" zosta\u0142 doktorem habilitowanym.\n\nW 1992 roku zosta\u0142 profesorem nadzwyczajnym AGH. W 2002 roku otrzyma\u0142 tytu\u0142 profesora.\n\nW latach 1989-1990 prodziekan Wydzia\u0142u Metalurgicznego. W latach 1993-1996 prodziekan, nast\u0119pnie w latach 1996-1999 i 1999-2002 dziekan \nWydzia\u0142u Metalurgii i In\u017cynierii Materia\u0142owej\n.\n\nOd 2002 roku by\u0142 przewodnicz\u0105cym Rady Akademicko-Gospodarczego Stowarzyszenia Hutnictwa.\n\nW latach 1978-1979 stypendysta Fundacji Ko\u015bciuszkowskiej w Bethlehem, w 1982 roku British Council w Leeds.\n\nAutor ponad 100 publikacji w\u00a0czasopismach naukowych krajowych i\u00a0zagranicznych, w tym kilka ksi\u0105\u017cek oraz patent\u00f3w i ponad 70 prac naukowo-badawczych dla przemys\u0142u. Wyg\u0142osi\u0142 ponad 30 referat\u00f3w opublikowanych w materia\u0142ach na konferencje krajowe i zagraniczne. Jest autorem  recenzji prac doktorskich, recenzji habilitacyjnych oraz opinii do procedur nominacji profesorskich. Recenzent 10 ksi\u0105\u017cek i monografii o tematyce zwi\u0105zanej z teori\u0105 i praktyk\u0105 wytwarzania drutu i ta\u015bm stalowych.\n\nPromotor kilku prac doktorskich i ponad 60 magisterskich i in\u017cynierskich.\n\nWsp\u00f3\u0142pracowa\u0142 przy realizacji ponad 100 prac naukowo-badawczych i ekspertyz, w tym 12 grant\u00f3w KBN i 2 projekt\u00f3w naukowych w ramach programu PHARE. By\u0142 kierownikiem 5 projekt\u00f3w wdro\u017ceniowych KBN w ostatnich latach, realizowanych w takich zak\u0142adach jak Baildon Steel Mill (cienkie druty ze stali wysokostopowych i specjalnych), Fabryka \u015arub \u015aRUBEX SA (dob\u00f3r materia\u0142\u00f3w dla element\u00f3w z\u0142\u0105cznych), Mikrohuta (ta\u015bmy walcowane i ci\u0105gnione ze stali kwasoodpornych), Huta Cedlera SA (Huta Stali Cedler) (obr\u00f3bka cieplna i obr\u00f3bka mechaniczna walc\u00f3wki ze stali mikrostopowej). Konsultant naukowy w kilku hutach, takich jak: Bankowa, Warszawa, Baildon oraz doradca naukowy w Hucie Tadeusza S\u0119dzimira (1995-2001).\n\nCz\u0142onek Komitetu Przer\u00f3bki Plastycznej Stowarzyszenia In\u017cynier\u00f3w i Technik\u00f3w Przemys\u0142u Hutniczego, Komitetu Metalurgii PAN, Rady Naukowo-Ekonomicznej Stali, Rady Hutniczej Izby Przemys\u0142owo-Handlowej w Katowicach i Rady Nadzorczej Huty Tadeusza S\u0119dzimira.\n\n28 pa\u017adziernika 2022 roku podczas uroczystego posiedzenia Senatu Akademii G\u00f3rniczo-Hutniczej otrzyma\u0142 godno\u015b\u0107 Profesora Honorowego AGH w uznaniu za: \"dzia\u0142ania na rzecz wsp\u00f3\u0142pracy uczelni z przemys\u0142em metalurgicznym w zakresie bada\u0144 naukowych i kszta\u0142cenia kadry oraz za aktywno\u015b\u0107 i konsekwencj\u0119 w organizacji i modernizacji procesu kszta\u0142cenia w Akademii G\u00f3rniczo-Hutniczej w Krakowie\".\n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, \nBr\u0105zowy Krzy\u017c Zas\u0142ugi\n, \nZ\u0142oty Krzy\u017c Zas\u0142ugi\n, \nMedal Komisji Edukacji Narodowej\n, Z\u0142ota Odznaka Zwi\u0105zku Nauczycielstwa Polskiego, Nagroda im. Profesora Mariana Schneidera, Medal \u201eZas\u0142u\u017cony dla Huty Warszawa\u201d, Medal \u201eZas\u0142u\u017cony dla Wydzia\u0142u Metalurgii i In\u017cynierii Materia\u0142owej\u201d, trzykrotnie Nagroda Ministra Nauki i Szkolnictwa Wy\u017cszego, wielokrotnie Nagroda Rektora AGH\n\nBibliografia publikacji\n\nhttps://badap.agh.edu.pl/autor/luksza-janusz-002867\n\n\u0179r\u00f3d\u0142a do biogramu\n\nKsi\u0105\u017cki\n\n90 lat \"Metalurgii\" w fotografiach i wspomnieniach. Oprac. I. Suliga. Krak\u00f3w 2012, s. 102, 104, [foto]\n\nKronika i spis absolwent\u00f3w Akademii G\u00f3rniczo-Hutniczej im. Stanis\u0142awa Staszica 1919-1979. T. 2. Pion hutniczy. Krak\u00f3w 1979, s. 140\n\nProfesor Janusz \u0141uksza. W: 100 anegdot na stulecie Wydzia\u0142u 1922-2022\u00a0: jubileusz 100-lecia Wydzia\u0142u In\u017cynierii Metali i Informatyki Przemys\u0142owej AGH. Oprac. I. Suliga. Krak\u00f3w 2022, s. 77-79, [foto]\n\n[Sk\u0142ad Osobowy AGH \u2026 1969/70]. Krak\u00f3w 1970, s. 74\n\nTyra\u0144ski W.: Kto jest kim w Krakowie\u00a0: lokalne w\u0142adze, urz\u0119dy, instytucje, \u015brodowiska\u00a0: edukacja, zatrudnienie, pozycja zawodowa, dzia\u0142alno\u015b\u0107 polityczna i spo\u0142eczna, sympatie polityczne, rodzina, rozrywki i upodobania (dane z 1999 roku). Krak\u00f3w 2000, s. 201-202\n\nWielka Ksi\u0119ga 85-lecia Akademii G\u00f3rniczo-Hutniczej. [Oprac.] zesp\u00f3\u0142 aut. K. Piko\u0144 (red. naczelny), A. Soko\u0142owska (dyrektor projektu), K. Piko\u0144. Gliwice 2004, s. 209-210\n\nWydzia\u0142 Metalurgii i In\u017cynierii Materia\u0142owej\u00a0: informator. Red. J. Kajtoch. Krak\u00f3w 1994, s. 36, [foto]\n\nArtyku\u0142y\n\nDziekani i prodziekani AGH na kadencj\u0119 1999-2002. \nBiuletyn Informacyjny Pracownik\u00f3w AGH\n 1999, nr 69, s. 4\n\nNowe w\u0142adze AGH na kadencj\u0119 1999-2002. Biuletyn Informacyjny Pracownik\u00f3w AGH 1999, nr 69, s. 2, 35 [foto]\n\nProfesor Andrzej \u0141\u0119dzki i profesor Janusz \u0141uksza honorowymi profesorami. \nBiuletyn AGH\n 2022, nr 176, s. 12-13, [foto]\n\nInne\n\nProfessor Janusz \u0141uksza | Mi\u0119dzynarodowe Stowarzyszenie... [online] [przegl\u0105dany 21.01.2021]. Dost\u0119pny w: \nhttp://msc.wip.pcz.pl/en/osoby-en/professor-janusz-luksza\n\nUroczysto\u015b\u0107 nadania tytu\u0142u Profesora Honorowego AGH prof. Andrzejowi \u0141\u0119dzkiemu oraz prof. Januszowi \u0141ukszy [online] [przegl\u0105dany 26.10.2022]. Dost\u0119pny w: \nhttps://www.agh.edu.pl/wydarzenia/detail/s/uroczystosc-nadania-tytulu-profesora-honorowego-agh-prof-andrzejowi-ledzkiemu-oraz-prof-januszowi-lukszy\n\nWydzia\u0142 In\u017cynierii Metali i Informatyki Przemys\u0142owej - Katedra... [online] [przegl\u0105dany 21.01.2021]. Dost\u0119pny w: \nhttp://www.ppm.agh.edu.pl/fileadmin/default/templates/css/j/ppm/system/sklad/JanuszLuksza.pdf\n\nstan na dzie\u0144 9.02.2023\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Janusz_\u0141uksza&oldid=78766\n\u201d\n\nKategoria\n: \nBiogramy", "metadata": {"url": "https://historia.agh.edu.pl/mediawiki/index.php?title=Janusz_%C5%81uksza&oldid=78766", "title": "Janusz \u0141uksza \u2013 Historia AGH", "depth": 3, "duplicate": false, "content_hash": "f8b2426eb5b99278cc2b19827375cbaa", "word_count": 857, "headings": [{"level": 1, "text": "Janusz \u0141uksza"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 4, "text": "Bibliografia publikacji"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}