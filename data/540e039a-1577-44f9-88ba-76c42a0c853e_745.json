{"content": "#  Geo\u015brodowisko Miasta -- WGGIOS AGH \n\nURL: https://www.wggios.agh.edu.pl/kandydaci/geosrodowisko-miasta\nCrawled: 2025-03-19 21:32:16\n\nPrzejd\u017a do tre\u015bci\n\nPrzejd\u017a do stopki\n\n Geo\u015brodowisko Miasta \n\nNowo\u015b\u0107 w ofercie kszta\u0142cenia WGGIO\u015a \u2014 kierunek na studiach II stopnia, Geo\u015brodowisko Miasta \u2014 przygotuje specjalist\u00f3w zajmuj\u0105cych si\u0119 obszarami zurbanizowanymi, rozumiej\u0105cymi potencja\u0142 i ograniczenia geo\u015brodowiska, a zw\u0142aszcza jego zasoby. B\u0119d\u0105 oni posiadali odpowiednie kompetencje z zakresu gruntoznawstwa, hydrologii, hydrogeologii, geochemii i ochrony \u015brodowiska, ukierunkowane na zastosowanie do specyfiki geo\u015brodowiska miejskiego, w r\u00f3\u017cnym stopniu wykorzystywanego i przekszta\u0142conego przez cz\u0142owieka.\n\nAbsolwenci tego kierunku b\u0119d\u0105 potrafili oceni\u0107 wp\u0142yw inwestycji (wsp\u00f3\u0142czesnych i tych historycznych) na \u015brodowisko, tak by w spos\u00f3b prawid\u0142owy zdiagnozowa\u0107 kompleksowe skutki tych aktywno\u015bci oraz wskaza\u0107 kierunki korzystania z us\u0142ug \u015brodowiska i jego zasob\u00f3w przy zminimalizowanych presjach na biotyczne i abiotyczne komponenty, w my\u015bl zr\u00f3wnowa\u017conego rozwoju.\n\nNie musisz by\u0107 absolwentem studi\u00f3w in\u017cynierskich na naszym Wydziale, aby studiowa\u0107 na tym kierunku!\n\nProgram studi\u00f3w ukierunkowany jest na zaj\u0119cia warsztatowe oraz \u0107wiczenia laboratoryjne, kt\u00f3re dzi\u0119ki swojej specyfice pozwalaj\u0105 naby\u0107 umiej\u0119tno\u015bci praktyczne.\n\nW ramach studi\u00f3w nie przewiduje si\u0119 obowi\u0105zkowych praktyk zawodowych\n\nJako absolwent kierunku Geo\u015brodowisko miasta bez problemu znajdziesz zatrudnienie w r\u00f3\u017cnych instytucjach i przedsi\u0119biorstwach zajmuj\u0105cych si\u0119 monitorowaniem stanu \u015brodowiska na poszczeg\u00f3lnych etapach realizacji inwestycji miejskich, w tym np. badaniami skuteczno\u015bci projekt\u00f3w rekultywacji obszar\u00f3w poprzemys\u0142owych lub zdegradowanych.\n\nCh\u0119tnie zatrudni\u0105 Ci\u0119 jednostki samorz\u0105d\u00f3w terytorialnych, administracji rz\u0105dowej, czy instytucje opracowuj\u0105ce i wdra\u017caj\u0105ce strategiczne programowanie ochrony \u015brodowiska oraz maj\u0105cych na celu adaptacj\u0119 do zmian klimatu oraz ochron\u0119 zasob\u00f3w przyrodniczych zgodnie z koncepcj\u0105 inteligentnych miast (Smart City). Koncepcja ta charakteryzuje si\u0119 m.in. przechodzeniem na zielon\u0105 gospodark\u0119 (Green Economy, Zero Waste), powi\u0119kszaniem obszar\u00f3w zielonych i retencyjnych, w celu zachowania zasob\u00f3w geo\u015brodowiskowych, dziedzictwa przyrodniczego i kulturowego dla obecnych i przysz\u0142ych pokole\u0144.\n\nPo uko\u0144czeniu studi\u00f3w na kierunku Geo\u015brodowisko Miasta b\u0119dziesz potrafi\u0142:\n\npozyskiwa\u0107, integrowa\u0107 i\u00a0interpretowa\u0107 dane \u015brodowiskowe pochodz\u0105ce z r\u00f3\u017cnych \u017ar\u00f3de\u0142;\n\nprawid\u0142owo zaplanowa\u0107 proces inwestycyjny z uwzgl\u0119dnieniem aspekt\u00f3w prawnych, technicznych i spo\u0142ecznych;\n\nzaplanowa\u0107\u00a0oraz wykona\u0107 badania terenowe i laboratoryjne, konieczne do rozwi\u0105zania danych problem\u00f3w in\u017cynierskich w obszarach zurbanizowanych;\n\nwykona\u0107 symulacje komputerowe wybranych zjawisk zachodz\u0105cych w \u015brodowisku wodno-gruntowym i wykorzysta\u0107 ich wyniki do rozwi\u0105zywania zada\u0144 o charakterze in\u017cynierskim;\n\ndobra\u0107 odpowiednie metody i techniki do projektowanych system\u00f3w lub proces\u00f3w z zakresu in\u017cynierii miejskiej i zarz\u0105dzania \u015brodowiskiem zurbanizowanym;\n\nutworzy\u0107 interdyscyplinarny zesp\u00f3\u0142, mog\u0105cy kompleksowo rozwi\u0105zywa\u0107 z\u0142o\u017cone problemy \u015brodowiskowe w obszarach zurbanizowanych.\n\nStopka\n\nSpis pracownik\u00f3w\n\nBaza Danych o Autorach i Publikacjach\n\nDokumenty AGH\n\nLicencje i oprogramowanie\n\nPoczta AGH\n\nRozbudowa Centrum Mi\u0119kinia\n\nDeklaracja dost\u0119pno\u015bci\n\nUBPO\n\nRegulamin studi\u00f3w\n\nUSOS\n\nSylabus AGH\n\nPomoc materialna dla student\u00f3w\n\nProgram Erasmus+\n\nStudium J\u0119zyk\u00f3w Obcych\n\nWydzia\u0142 Geologii, Geofizyki i Ochrony \u015arodowiska\nAkademia G\u00f3rniczo-Hutnicza \nim. Stanis\u0142awa Staszica\n\nal. Mickiewicza 30\n30-059 Krak\u00f3w\n\nNIP AGH: 675 000 19 23 \n\nNr konta Wydzia\u0142u:\n58 1240 4722 1111 0000 4859 2918\nBank Pekao S.A. Krak\u00f3w\n\nDziekanat\ntel. +48.12.617.23.50\u201351\ne-mail: dziekanatwggios@agh.edu.pl\n\nBiuro Dziekana\ntel. +48.12.617.32.54\ne-mail: wggios@agh.edu.pl\n\n \u00a9 2023 Wydzia\u0142 Geologii, Geofizyki i Ochrony \u015arodowiska AGH\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://www.wggios.agh.edu.pl/kandydaci/geosrodowisko-miasta", "title": " Geo\u015brodowisko Miasta -- WGGIOS AGH ", "depth": 3, "duplicate": false, "content_hash": "5d2ce7dd1de7b7113a6383dddb11931d", "word_count": 452, "headings": [{"level": 1, "text": "Geo\u015brodowisko Miasta"}, {"level": 2, "text": "Stopka"}]}}