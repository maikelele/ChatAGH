{"content": "# Odszed\u0142 Prof. Adam Chrzanowski\n\nURL: http://geod.agh.edu.pl/index.php?option=com_content&view=article&id=1156:odszedl-prof-bogdan-ney-2&catid=13&Itemid=300&lang=pl\nCrawled: 2025-03-19 22:07:46\n\ndr hab. in\u017c. Agnieszka Bieda, prof. uczelni\n\npracownicy\n\n\t\t19 czerwiec 2020\t\n\n\t\t\t\t\t\t\t\t\tOdszed\u0142 Prof. Adam Chrzanowski\t\t\t\t\t\t\t\n\nDrukuj\n\nZ przykro\u015bci\u0105 zawiadamiamy \u017ce \n12\u00a0czerwca 2020 roku\n, w wieku 87 lat, zmar\u0142 \nProf.\u00a0Adam Chrzanowski\n\u00a0\u2013 Absolwent i Pracownik Naszego Wydzia\u0142u w latach 1956-1964, Doktor Honoris Causa AGH.\u00a0Rodzinie Pana Profesora sk\u0142adamy wyrazy wsp\u00f3\u0142czucia. \nProf. Adam Chrzanowski uko\u0144czy\u0142 studia na Wydziale Geodezji G\u00f3rniczej Akademii G\u00f3rniczo-Hutniczej w 1956 roku uzyskuj\u0105c stopie\u0144 magistra in\u017cyniera geodety g\u00f3rniczego. W 1962 roku, tak\u017ce na WGGiI\u015a, uzyska\u0142 stopie\u0144 naukowy doktora nauk technicznych na podstawie pracy pt. \"Analiza czynnik\u00f3w wp\u0142ywaj\u0105cych na dok\u0142adno\u015b\u0107 pionowania mechanicznego przy orientacji kopal\u0144\".\nZawodowo z Akademi\u0105 G\u00f3rniczo-Hutnicz\u0105 i Wydzia\u0142em Geodezji G\u00f3rniczej zwi\u0105zany by\u0142 w latach 1956-1964. Pracowa\u0142 kolejno na stanowisku asystenta, starszego asystenta i adiunkta.\nW 1964 roku wyjecha\u0142 na sta\u017c podoktorski do Kanady, w czasie kt\u00f3rego pracowa\u0142 nad rozwini\u0119ciem pionierskich w\u00f3wczas zastosowa\u0144 laser\u00f3w w precyzyjnych pomiarach in\u017cynieryjno-g\u00f3rniczych. Na Uniwersytecie New Brunswick (UNB) we Fredericton w Kanadzie zatrudniony by\u0142 jako associate professor (1964-1971) oraz professor (1971-1998). Pe\u0142ni\u0142 tam tak\u017ce funkcje Prodziekana oraz Dziekana (1991\u20131995) na Wydziale Geodezji. Jako profesor emerytowany nadal prowadzi\u0142 wyk\u0142ady i pe\u0142ni\u0142 funkcj\u0119 dyrektora Canadian Centre Engineering.\nZa wybitne osi\u0105gni\u0119cia w zakresie bada\u0144 deformacji w procesach geodynamicznych oraz znamienity wk\u0142ad w rozw\u00f3j wsp\u00f3\u0142pracy mi\u0119dzy Uniwersytetem New Brunswick we Fredericton, a polskimi uczelniami technicznymi na wniosek Rady Wydzia\u0142u Geodezji G\u00f3rniczej i In\u017cynierii \u015arodowiska, Senat AGH uchwa\u0142\u0105 z dnia 26 maja 2004 roku nada\u0142 Mu tytu\u0142 Doktora Honoris Causa.\n\n Poprzedni artyku\u0142\t\t\n\n\t\t\tNast\u0119pny artyku\u0142", "metadata": {"url": "http://geod.agh.edu.pl/index.php?option=com_content&view=article&id=1156:odszedl-prof-bogdan-ney-2&catid=13&Itemid=300&lang=pl", "title": "Odszed\u0142 Prof. Adam Chrzanowski", "depth": 3, "duplicate": false, "content_hash": "f4449186126850707d417615cd8ebd19", "word_count": 239, "headings": [{"level": 6, "text": ""}, {"level": 2, "text": "Odszed\u0142 Prof. Adam Chrzanowski"}, {"level": 3, "text": "Pracownicy - informacje"}, {"level": 1, "text": "Uczelniana Baza Przedmiot\u00f3w Obieralnych (UPBO)   BLOK INNOWACYJNY"}, {"level": 1, "text": "Nagroda \u201cFunduszu nagr\u00f3d i stypendi\u00f3w Fanni i Teodora Blachut\u00f3w\u201d"}, {"level": 1, "text": "Start rekrutacji na studia II stopnia!"}, {"level": 1, "text": "Z wielkim smutkiem po\u017cegnali\u015bmy profesora dr hab. in\u017c. Tadeusza Chrobaka"}, {"level": 1, "text": "Wyjazd pracownik\u00f3w WGGiI\u015a do Armenii w ramach programu Erasmus+"}, {"level": 1, "text": "Wizyta w Niemieckim Centrum Badawczym Nauk o Ziemi w Poczdamie"}, {"level": 1, "text": "Z\u0142ote dyplomy dla Absolwent\u00f3w WGGII\u015a z 1974r."}, {"level": 1, "text": "Berlin 2024 - InnoTrans 2024 oraz International Symposium on Mathematics and Computer Science"}, {"level": 1, "text": "Gratulacje z okazji nadania tytu\u0142u profesora\u202fdla Pani dr hab. in\u017c. Agnieszki Malinowskiej"}, {"level": 1, "text": "Szybki kurs dokszta\u0142caj\u0105cy \"Narz\u0119dzia GIS w \u2026\""}, {"level": 1, "text": "dr hab. in\u017c. Agnieszka Malinowska, prof. AGH na World\u2019s TOP 2% Scientist"}, {"level": 1, "text": "Zaproszenie na Wydzia\u0142ow\u0105 Inauguracj\u0119 Roku Akademickiego 2024/25"}, {"level": 1, "text": "\u015awi\u0119to Absolwent\u00f3w AGH!"}, {"level": 1, "text": "RAILWAYS 2024 - reprezentacja WGGiI\u015a w osobie dr hab. in\u017c. M. Strach, prof. AGH"}, {"level": 1, "text": "Konkurs Carbon Footprint Challenge Awards 2024"}, {"level": 1, "text": "Udzia\u0142 p. M. \u0141ucki w sta\u017cu na Technical University of Denmark"}, {"level": 1, "text": "Zapraszamy na studia podyplomowe GIS"}, {"level": 1, "text": "Medaliony geodezyjne w Zamku Kr\u00f3lewskim na Wawelu"}, {"level": 1, "text": "Nasi naukowcy i studenci wykonywali pomiary w Peru"}, {"level": 1, "text": "Czworo pracownik\u00f3w WGGII\u015a z wizyt\u0105 w tureckim Uniwersytecie w Erzurum"}, {"level": 1, "text": "Profesor i doktorantka wyst\u0105pili w filmie wp.tv \u201cRiese: hitlerowski olbrzym\u201d"}, {"level": 1, "text": "\u201eWycena nieruchomo\u015bci w praktyce\" nowy kurs na WGGII\u015a"}, {"level": 1, "text": "dr hab. in\u017c. Artur Krawczyk Przewodnicz\u0105cym Komitetu Naukowego XXIV CPSYS"}, {"level": 1, "text": "Dr hab. in\u017c. A. Kampczyk reprezentuje WGGiI\u015a na XVI International Scientific Conference \u201eTransport Problems\u201d"}, {"level": 1, "text": "\u201eAlignSAR: Open SAR Library\u201d relacja ze spotkania"}, {"level": 1, "text": "Zapraszamy na studia podyplomowe i kursy na WGGiI\u015a"}, {"level": 1, "text": "Uroczyste zako\u0144czenia drugiej edycji SP MAK"}, {"level": 1, "text": "DRUGIE miejsce Naszego Kierunku Geodezja i Kartografia w Rankingu Perspektywy 2024"}, {"level": 1, "text": "Wyniki XXXVII Konkursu o Nagrod\u0119 im. Profesora W\u0142adys\u0142awa Takli\u0144skiego"}, {"level": 1, "text": "Z\u0141OTY MEDAL w tenisie sto\u0142owym w Lidze Mi\u0119dzywydzia\u0142owej AGH dla WGGII\u015a!"}, {"level": 1, "text": "Z \u017calem i smutkiem zawiadamiamy, \u017ce w dniu 15 czerwca 2024 roku odszed\u0142 prof. dr hab. in\u017c. J\u00f3zef Czaja,"}, {"level": 1, "text": "Wyjazd techniczno-szkoleniowy z cyklu TechTour 2024   Jedna kopalnia \u2013 dwa z\u0142o\u017ca"}, {"level": 1, "text": "Geodeci G\u00f3rniczy ponownie obradowali na 6 Forum Dyskusyjnym"}, {"level": 1, "text": "Studenci specjalno\u015bci RS&GIS na praktyce w s\u0142onecznych W\u0142oszech"}, {"level": 1, "text": "Zwyci\u0119stwo naszej absolwentki w konkursie prac magisterskich SITK RP w dziedzinie transportu"}, {"level": 1, "text": "Uruchomienie systemu e-Rekrutacja dla kandydat\u00f3w na studia I stopnia (in\u017cynierskie) WGGiI\u015a"}, {"level": 1, "text": "Podsumowanie Dnia Otwartego AGH 2024"}, {"level": 1, "text": "AntyOksy - spotkanie konsorcjant\u00f3w projektu na WGGiI\u015a"}, {"level": 1, "text": "Wyr\u00f3\u017cnienie dla student\u00f3w w konkursie Diamenty AGH"}, {"level": 1, "text": "Listy gratulacyjne dla pracownik\u00f3w Wydzia\u0142u wyr\u00f3\u017cnionych przez student\u00f3w"}, {"level": 1, "text": "Wyjazd badawczy student\u00f3w SKNO\u015a z grantu Rektora AGH"}, {"level": 1, "text": "\u017byczenia Wielkanocne 2024"}, {"level": 1, "text": "Dzie\u0144 Otwarty AGH  2024"}, {"level": 1, "text": "KBF i MAK otwieraj\u0105 nowy rozdzia\u0142 wsp\u00f3lnych inicjatyw"}, {"level": 1, "text": "Studenci WGGiI\u015a na Politechnice Warszawskiej"}, {"level": 1, "text": "\"Obrazki z podr\u00f3\u017cy\"  - zaproszenie"}, {"level": 1, "text": "Advanced GATHERS School"}, {"level": 1, "text": "Uruchomienie 2. cyklu rekrutacji na studia II stopnia WGGiI\u015a"}, {"level": 1, "text": "Obrony prac in\u017cynierskich WGGiI\u015a 2024"}, {"level": 1, "text": "Referat dr hab. in\u017c. Artura Krawczyka na zebraniu Komisji PAU"}, {"level": 1, "text": "Egzamin in\u017cynierski 2024 - I etap"}, {"level": 1, "text": "Erasmus +  to r\u00f3wnie\u017c wyjazdy dla pracownik\u00f3w WGGiI\u015a"}, {"level": 1, "text": "Erasmus+ Partner Day na AGH, 17.01.2024"}, {"level": 1, "text": "Kszta\u0142cenie na II stopniu Informatyka Geoprzestrzenna"}, {"level": 1, "text": "Uruchomienie rekrutacji na studia II stopnia WGGiI\u015a"}, {"level": 1, "text": "Dr Lewi\u0144ska monitoruje cofanie si\u0119 lodowc\u00f3w w Arktyce"}, {"level": 1, "text": "\u015awi\u0119ta! Coraz bli\u017cej \u015awi\u0119ta..."}, {"level": 1, "text": "Spotkanie informacyjne w sprawie kszta\u0142cenia na II stopniu GiK i IGP"}, {"level": 1, "text": "Podr\u0119cznik \"Podstawy fotogrametrii\" - prof. K. Pyki w zasobach OPEN.AGH"}, {"level": 1, "text": "\u015awi\u0105teczne granie = pomaganie"}, {"level": 1, "text": "Spotkanie promocyjno-informacyjne ws kszta\u0142cenia na II stopniu - zaproszenie"}, {"level": 1, "text": "Erasmus+ na Gruzi\u0144skim Uniwersytetem Technicznym"}, {"level": 1, "text": "Dr in\u017c. Artur Guzy otrzyma\u0142 finasowanie w ramach konkursu OPUS NCN"}, {"level": 1, "text": "Zaproszenie na \"Obrazki z podr\u00f3\u017cy\" dr in\u017c. W. Kocota"}, {"level": 1, "text": "Dr in\u017c. Paulina Lewi\u0144ska otrzyma\u0142a finasowanie w ramach konkursu MINIATURA 7"}, {"level": 1, "text": "Miernictwo i Geozagro\u017cenia - specjalno\u015b\u0107 II stopie\u0144 GiK"}, {"level": 1, "text": "Mi\u0119dzyuczelniana Akademia Klimatu (MAK) - relacja ze spotkania"}, {"level": 1, "text": "I Kongres Geoinformacyjny - relacja"}, {"level": 1, "text": "Pracownicy WGGiI\u015a \u015bledz\u0105 wp\u0142yw El Ni\u00f1o"}, {"level": 1, "text": "Udzia\u0142 Pracownik\u00f3w WGGiI\u015a w XVIII Kongresie Mi\u0119dzynarodowego Stowarzyszenia Miernictwa G\u00f3rniczego (ISM)"}, {"level": 1, "text": "Konferencja GIS Day 2023 na WGGiI\u015a AGH"}, {"level": 1, "text": "Sta\u017c naukowy M. Michalczaka w ramach grantu \u201eKr\u00f3tkoterminowa prognoza parametr\u00f3w rotacji Ziemi\u201d"}, {"level": 1, "text": "Promocja dr hab. in\u017c. A.Kampczyka"}, {"level": 1, "text": "Prof. Eve Savina Malinwierni - Visiting Professor na WGGII\u015a"}, {"level": 1, "text": "ISPRS GEOBENCH w AGH - relacja"}, {"level": 1, "text": "Porozumienie o wsp\u00f3\u0142pracy pomi\u0119dzy AGH i GUGiK"}, {"level": 1, "text": "Zaproszenie na  I Kongres Geoinformacyjny"}, {"level": 1, "text": "Dr hab. in\u017c. Agnieszka Malinowska w elitarnym gronie!"}, {"level": 1, "text": "\u015awi\u0119to Absolwent\u00f3w AGH 2023"}, {"level": 1, "text": "Dr in\u017c. El\u017cbieta Jasi\u0144ska i dr in\u017c. Ewa G\u0142owienka nagrodzone Laurem Dydaktyka AGH"}, {"level": 1, "text": "Studia Podyplomowe MAK - jeszcze mo\u017cna si\u0119 zapisa\u0107"}, {"level": 1, "text": "Inauguracja roku akademickiego 2023/24 - relacja"}, {"level": 1, "text": "Zaproszenie na Wydzia\u0142ow\u0105 Inauguracj\u0119 Roku Akademickiego 2023/24"}, {"level": 1, "text": "Wywiad z prof. K. Grzesik w tygodniku Polityka"}, {"level": 1, "text": "Wyjazdy student\u00f3w w ramach programu POWER"}, {"level": 1, "text": "Srebrne Dyplomy 2023 na \"25-lecia uko\u0144czenia studi\u00f3w\""}, {"level": 1, "text": "Jeszcze jest czas\u2026 na podj\u0119cie ciekawych studi\u00f3w in\u017cynierskich na kierunku In\u017cynieria i Monitoring \u015arodowiska."}, {"level": 1, "text": "Studia podyplomowe Mi\u0119dzyuczelniana Akademia Klimatu (MAK) edycja 2023/2024"}, {"level": 1, "text": "Projekt AntyOksy prof. A. W\u0142odyki-Bergier z finansowaniem NCBiR"}, {"level": 1, "text": "\"Remote Sensing and Geo Informatics\" ostatnie wolne miejsca!"}, {"level": 1, "text": "dr hab. in\u017c. Katarzyna Grzesik prof. AGH ekspertem Wydzia\u0142u w TV"}, {"level": 1, "text": "Dr hab. in\u017c. A.Kampczyk na konferencji TP2023"}, {"level": 1, "text": "Nowe stanowisko laboratoryjne w Laboratorium Ochrony Powietrza i Miernictwa Przemys\u0142owego"}, {"level": 1, "text": "Studia podyplomowe Mi\u0119dzyuczelniana Akademia Klimatu (MAK) edycja 2023/2024 - ruszy\u0142y zapisy!"}, {"level": 1, "text": "I Kongres Geoinformacyjny w Krakowie"}, {"level": 1, "text": "Wyniki 1 cyklu rekrutacji na WGGiI\u015a na rok akademicki 2023/24"}, {"level": 1, "text": "Studia podyplomowe Systemy Informacji Geograficznej"}, {"level": 1, "text": "Ranking Perspektyw 2023"}, {"level": 1, "text": "Udzia\u0142 Pracownik\u00f3w WGGiI\u015a w wizycie studyjnej na University of Galway"}, {"level": 1, "text": "Nowy kierunek studi\u00f3w:  \"Remote Sensing and Geo Informatics\" na WGGiI\u015a, AGH"}, {"level": 3, "text": "Pracownia Komputerowa"}, {"level": 3, "text": "Geomatics and Environmental Engineering - AGH"}, {"level": 3, "text": "Kontakt"}, {"level": 3, "text": "Sekcja BHP"}, {"level": 3, "text": "LinkedIn WGGiI\u015a"}, {"level": 3, "text": "Youtube WGGiI\u015a"}, {"level": 3, "text": "Facebook WGGiI\u015a"}, {"level": 3, "text": "Instagram WGGiI\u015a"}]}}