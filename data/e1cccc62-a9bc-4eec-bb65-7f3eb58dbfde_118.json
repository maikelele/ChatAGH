{"content": "35\nBiuletyn  AGHHIsTORIA   \n35 Biuletyn  AGHHenryk Zbigniew Filcek urodzi\u0142 si\u0119 9 listopada \n1928 roku w miejscowo\u015bci Niemczyk w obecnym \nwojew\u00f3dztwie kujawsko-pomorskim, w rodzinie \nnauczyciela wiejskiego. Jego edukacj\u0105 na szczeblu \npodstawowym zajmowali si\u0119 ojciec i dziadek.\nW 1947 roku rozpocz\u0105\u0142 studia na Wydziale G\u00f3rni -\nczym Akademii G\u00f3rniczej, a uko\u0144czy\u0142 w 1952 roku \nju\u017c w Akademii G\u00f3rniczo-Hutniczej uzyskuj\u0105c z wy -\nr\u00f3\u017cnieniem dyplom magistra in\u017cyniera g\u00f3rnika. \nPrac\u0119 zawodow\u0105 rozpocz\u0105\u0142 na III roku studi\u00f3w \u2013 \n16 grudnia 1949 roku \u2013 zostaj\u0105c zast\u0119pc\u0105 asysten -\nta u swego mistrza prof. Antoniego Sa\u0142ustowicza \nw Zak\u0142adzie Mechaniki i Technicznej. Z akademi\u0105 \nzwi\u0105za\u0142 swoje \u017cycie zawodowe przechodz\u0105c \nkolejno wszystkie szczeble s\u0142u\u017cbowe nauczyciela \nakademickiego. W 1951 roku, r\u00f3wnolegle z prac\u0105 \nw AGH, rozpocz\u0105\u0142 prac\u0119 w g\u00f3rnictwie, jako nadg\u00f3r -\nnik kopalni. Pod koniec studi\u00f3w odby\u0142 praktyk\u0119 \nw kopalni \u201eNowy Orze\u0142 Bia\u0142y\u201d w Bytomiu. I tak ju\u017c \nzosta\u0142o, przez wiele lat pracowa\u0142 r\u00f3wnolegle na \nuczelni i bezpo\u015brednio w g\u00f3rnictwie. Dzi\u0119ki takie -\nmu po\u0142\u0105czeniu dzia\u0142alno\u015bci zawodowej, doskonale \nzna\u0142 prac\u0119 na dole. By\u0142 ratownikiem i bra\u0142 udzia\u0142 \nw wielu akcjach ratowniczych. Przez nast\u0119pne lata \nkontynuowa\u0142 t\u0119 prac\u0119, obok zasadniczej dzia\u0142al -\nno\u015bci w uczelni. W latach 1952\u20131956 by\u0142 starszym \nprojektantem pracowni g\u00f3rniczej Biura Projekt\u00f3w \nPrzemys\u0142u Materia\u0142\u00f3w Wi\u0105\u017c\u0105cych w Krakowie, \na w latach 1969\u20131970 specjalist\u0105 konsultantem \nds. g\u00f3rniczych kopalni \u201eJanina\u201d.\nNa podstawie pracy \u201eStan napr\u0119\u017cenia i od -\nkszta\u0142cenia wok\u00f3\u0142 wyrobiska chodnikowego, \njako funkcja czasu\u201d 7 grudnia 1960 roku Rada \nWydzia\u0142u G\u00f3rniczego nada\u0142a mu stopie\u0144 naukowy \ndoktora nauk technicznych. Doceniaj\u0105c wk\u0142ad tej \npracy doktorskiej w rozw\u00f3j nauki polskiej, praca \nta ukaza\u0142a si\u0119 drukiem 3 lata p\u00f3\u017aniej w Zeszy -\ntach Naukowych Komitetu G\u00f3rnictwa Polskiej \nAkademii Nauk pod nieco zmienionym tytu\u0142em \n\u201eWp\u0142yw czasu na stan napr\u0119\u017cenia i odkszta\u0142cenia \nwok\u00f3\u0142 wyrobiska chodnikowego\u201d. W 1965 roku na \npodstawie rozprawy \u201eUgi\u0119cie stropu i ci\u015bnienie \nw rejonie filara szybowego w \u015bwietle teorii zgi\u0119 -\ncia p\u0142yt na spr\u0119\u017cystym pod\u0142o\u017cu\u201d uzyska\u0142 stopie\u0144 \nnaukowy doktora habilitowanego. Od 1966 roku \nby\u0142 kierownikiem zak\u0142adu, a od 1967 roku \u2013 po \n\u015bmierci prof. Antoniego Sa\u0142ustowicza \u2013 kierowni -kiem Katedry Mechaniki G\u00f3rniczej, \na od 1969 roku, po zmianie nazwy, \ndyrektorem Instytutu Geomechaniki \nG\u00f3rniczej AGH, przemianowanego \nw 1989 roku na Katedr\u0119 Geome -\nchaniki G\u00f3rniczej i Geotechniki \nAGH. Przej\u0105wszy po \u015bmierci pro -\nfesora Antoniego  Sa\u0142ustowicza  \u2013 \nw 1967 roku \u2013 jego szko\u0142\u0119 naukow\u0105, \nrozwin\u0105\u0142 j\u0105 i utworzy\u0142 w\u0142asn\u0105 szko\u0142\u0119, \nkt\u00f3ra koncentrowa\u0142a si\u0119 na do\u015bwiad -\nczalnej mechanice g\u00f3rotworu oraz \nmetodach komputerowych. Okaza\u0142 \nsi\u0119 osob\u0105 posiadaj\u0105c\u0105 niezwyk\u0142y dar \nprzyci\u0105gania m\u0142odych, zdolnych ludzi, \nkt\u00f3rzy pod jego kierunkiem szybko \nrozwijali si\u0119 naukowo.\nZawsze przywi\u0105zywa\u0142 ogromn\u0105 \nwag\u0119 do osobistej pracy z m\u0142od\u0105 \nkadr\u0105. Zorganizowa\u0142 swego czasu \nmi\u0119dzynarodowe studium doktoranckie z zakresu \nmechaniki g\u00f3rotworu, na kt\u00f3rym wyk\u0142ada\u0142 \nteori\u0119 spr\u0119\u017cysto\u015bci i plastyczno\u015bci oraz pod -\nstawy reologii. W tych dziedzinach wychowa\u0142 \nkilkunastu wybitnych specjalist\u00f3w takich jak: \nprof. Z. K\u0142eczek , prof. F. Skudrzyk, prof. J. Walasz -\nczyk, prof. A. Tajdu\u015b , prof. M. Ca\u0142a. Dzi\u0119ki niezwy -\nk\u0142ej pracowito\u015bci, energii i dynamice w dzia\u0142aniu, \npo\u0142\u0105czonej z talentem organizacyjnym i umiej\u0119t -\nno\u015bci\u0105 kierowania zespo\u0142ami ludzkimi, osi\u0105gn\u0105\u0142 \nznakomity klimat dla wyzwolenia u pracownik\u00f3w \nkatedry tw\u00f3rczych postaw w pracy naukowo -\n-badawczej i dydaktyczno-wychowawczej. Taki \nprzebieg pracy zawodowej pozwoli\u0142 mu zdoby\u0107 \ndo\u015bwiadczenie praktyczne, znakomicie wyko -\nrzystane w dzia\u0142alno\u015bci naukowej i wsp\u00f3\u0142pracy \nz g\u00f3rnictwem. Katedra w tym czasie rozwin\u0119\u0142a si\u0119 \nnaukowo i organizacyjnie w licz\u0105c\u0105 si\u0119 w skali \nkrajowej i mi\u0119dzynarodowej plac\u00f3wk\u0119 z zakresu \nmechaniki g\u00f3rotworu. Sukcesy katedry \u0142\u0105czy si\u0119 \npowszechnie z osob\u0105 profesora, kt\u00f3ry wykazywa\u0142 \nogromne osobiste zaanga\u017cowanie w jej sprawy, \na jego szerokie kontakty krajowe i zagraniczne \nsprzyja\u0142y rozwini\u0119tej wsp\u00f3\u0142pracy katedry z nauk\u0105 \ni praktyk\u0105.\nSprawowa\u0142 r\u00f3wnie\u017c wiele funkcji w strukturach \nakademii. W latach 1966\u20131969 by\u0142 prodziekanem, Poczet rektor\u00f3w Akademii G\u00f3rniczej i Akademii G\u00f3rniczo-Hutniczej \u2013 cz\u0119\u015b\u0107 XVII\nHenryk Filcek . \nRektor w latach  \n1975\u20131979Hieronim Sie\u0144ski  \nBiblioteka G\u0142\u00f3wna AGH\nProfesor Henryk Filcek\nfot. arch.  AGH\nPrzez wiele lat pracowa\u0142 \nr\u00f3wnolegle na uczelni \ni bezpo\u015brednio w g\u00f3rnictwie. \nDzi\u0119ki takiemu po\u0142\u0105czeniu \ndzia\u0142alno\u015bci zawodowej \ndoskonale zna\u0142 prac\u0119 na \ndole. By\u0142 ratownikiem i bra\u0142 \nudzia\u0142 w wielu akcjach \nratowniczych. \n\n36\nmaj 2022 nr 170HENRYk fIl CEk. R EkTOR W lATACH 1975\u20131979\n36a 1969\u20131972 dziekanem Wydzia\u0142u G\u00f3rniczego \nAGH. W 1971 roku Rada Pa\u0144stwa nada\u0142a mu tytu\u0142 \nnaukowy profesora nadzwyczajnego. W latach \n1972\u20131974 by\u0142 prorektorem. Na mocy decyzji \nMinistra Nauki, Szkolnictwa Wy\u017cszego i Techniki \nod 1 stycznia 1975 roku do 31 sierpnia 1979 roku \nby\u0142 rektorem AGH. W 1978 roku uchwa\u0142\u0105 Rady Pa\u0144 -\nstwa otrzyma\u0142 tytu\u0142 profesora zwyczajnego nauk \ntechnicznych. Na wszystkich stanowiskach, kt\u00f3re \n\u0142\u0105cznie sprawowa\u0142 przez 13 lat po\u0142o\u017cy\u0142 wielkie za -\ns\u0142ugi dla rozwoju Wydzia\u0142u G\u00f3rniczego i akademii. \nPolega\u0142y one na stymulowaniu dynamicznego \nrozwoju kadry, w tym: wzrost liczby doktorat\u00f3w, \nhabilitacji i tytu\u0142\u00f3w profesorskich oraz wyra\u017ca\u0142 \nszczeg\u00f3ln\u0105 trosk\u0119 o poziom merytoryczny i me -\ntodyczny procesu dydaktycznego wraz z uno -\nwocze\u015bnieniem jego bazy materialnej poprzez \ndokszta\u0142canie dydaktyczne i pedagogiczne kadry, \nwydawnictwa dydaktyczne, akcje przebudowy \ni wyposa\u017cenia sal dydaktycznych.Pod jego kierunkiem, jako rektora, uczelnia \nmog\u0142a poszczyci\u0107 si\u0119 mi\u0119dzy innymi znakomitymi \nwynikami wsp\u00f3\u0142pracy z przemys\u0142em, administracj\u0105 \nterenow\u0105 i wychowankami AGH. Przede wszystkim \njednak zadba\u0142 o rozw\u00f3j zar\u00f3wno bazy dydak -\ntycznej, jak i socjalnej. W czasie swojej kadencji \nrektorskiej rozbudowa\u0142 rozpocz\u0119te przez rektora \n\u017bemajtisa Miasteczko Studenckie. Okres jego ka -\ndencji nale\u017cy zaliczy\u0107 do szczeg\u00f3lnie pomy\u015blnych \ndla AGH. W czasach bardzo trudnych pod wzgl\u0119 -\ndem ekonomicznym zrealizowano bardzo wiele \nniezwykle wa\u017cnych i po\u017cytecznych inwestycji jak \npierwsze 16-pi\u0119trowe akademiki w Miasteczku \nStudenckim \u2013 dom studencki \u201eKapitol\u201d i dom \nstudencki na rogu ul. Piastowskiej i Armii Krajowej \nnazwany \u201eAkropolem\u201d, kt\u00f3rego budowa w prze -\nsz\u0142o\u015bci by\u0142a wstrzymana. Przez lata sta\u0142 jedynie \nstalowy szkielet, kt\u00f3ry dzi\u0119ki mediacjom profeso -\nra Filcka i umowie o wsp\u00f3\u0142pracy AGH i przemys\u0142u \nw zakresie kruszywa keramzytowego, zdo\u0142ano \nuko\u0144czy\u0107 w ramach eksperymentu z u\u017cyciem w\u0142a -\n\u015bnie tego kruszywa. Podobnie dzia\u0142a\u0142 w zakresie \ntego, aby wznowiono, doko\u0144czono, wyposa\u017cono \ni oddano do u\u017cytku, wstrzyman\u0105 przez wiele lat, \nbudow\u0119 specjalistycznej przychodni lekarskiej przy \nul. Armii Krajowej. Obiekt ten przed laty plano -\nwano wybudowa\u0107, jako szpital studencki, co by\u0142o \ndecyzj\u0105 do\u015b\u0107 chybion\u0105 i nierealn\u0105. Doprowadzi\u0142 \nte\u017c do wybudowania pierwszej hali sportowej \ndla student\u00f3w i to na terenach nale\u017c\u0105cych do \nUJ. Po rozpocz\u0119ciu kadencji dowiedzia\u0142 si\u0119, \u017ce na \nsk\u0142adowisku le\u017c\u0105 od lat elementy hali sportowej \n(produkcji \u00f3wczesnej NRD), kt\u00f3re zosta\u0142y poda -\nrowane krakowskiemu AZS-owi. Organizacja ta \nnie mia\u0142a odpowiedniej zdolno\u015bci inwestycyjnej, \na uczelni brakowa\u0142o hali sportowej. Przeprowa -\ndzone przez niego negocjacje z zarz\u0105dem AZS \ndoprowadzi\u0142y do zawarcia umowy o przekazaniu \nAGH hali w elementach, w zamian za okre\u015blony \nokres u\u017cytkowania jej przez AZS. Powsta\u0142 jednak \nproblem lokalizacji, gdy\u017c plan zagospodarowa -\nnia Miasteczka Studenckiego nie przewidywa\u0142 \nw og\u00f3le budowy hali sportowej. Po negocjacjach \nz rektorem UJ Mieczys\u0142awem Karasiem, uda\u0142o si\u0119 \nuzyska\u0107 zgod\u0119 na umieszczenie hali na terenach \nUJ przy ulicy Piastowskiej, obok istniej\u0105cej hali \nstudium wychowania fizycznego UJ. Uroczyste od -\ndanie obiektu AGH odby\u0142o si\u0119 pod koniec kadencji \nrektorskiej, mi\u0119dzy innymi przy udziale wicepre -\nmiera Kazimierza Barcikowskiego. Z czas\u00f3w jego \nkadencji rektorskiej pochodz\u0105 r\u00f3wnie\u017c inne trzy \npawilony AGH, to jest pawilon B-6 (budowany \nprzez prof. J. Grzybka), pawilon B-5 (budowany \nprzez prof. J. Janowskiego) i pawilon D-1 (\u201eCzeko -\nladka\u201d \u2013 budowany przez prof. Z. Engela). Dzi\u0119ki \njego staraniom wykupiono te\u017c, rozbudowano \ni zmodernizowano dom wczasowy \u201eBa\u015bka\u201d w Kry -\nnicy oraz bli\u017aniaczy pensjonat \u201eLuna\u201d przylegaj\u0105cy \nfot. Z Sulima\nProf. H. Filcek oraz jego \nwychowanek prof. A. Tajdu\u015b - \nRektor AGH spotkali si\u0119 8 grudnia \n2010 roku podczas niezwyk\u0142ego \nwydarzenia - uroczystego \nposiedzenia Senatu AGH oraz \nRady Wydzia\u0142u G\u00f3rnictwa \ni Geoin\u017cynierii - po\u015bwi\u0119conego \nodnowieniu doktoratu profesora \nHenryka Filcka - dok\u0142adnie 50 lat \npo obronie - rozpoczynaj\u0105c \ntym wydarzeniem obchody \nbarb\u00f3rkowe\n fot. Z. SulimaProf. H. Filcek oraz jego \nwychowanek prof. M. Ca\u0142a na \nodnowieniu doktoratu profesora \nHenryka Filcka \n\n37\nBiuletyn  AGHHIsTORIA   \n37 Biuletyn  AGHdo pensjonatu \u201eBa\u015bka\u201d, jak r\u00f3wnie\u017c uruchomiono \nw nich o\u015brodki dla pracownik\u00f3w AGH. Za jego \nkadencji, w ramach przygotowa\u0144 do obchod\u00f3w \n60-lecia AGH, uda\u0142o si\u0119 wybudowa\u0107 budynek \nnowej sto\u0142\u00f3wki pracowniczej, kt\u00f3ra do tej pory \nfunkcjonowa\u0142a w piwnicach gmachu g\u0142\u00f3wnego.\nNiezwykle spektakularnym sukcesem by\u0142o zre -\nalizowanie marzenia o przywr\u00f3ceniu usuni\u0119tych \nw latach 50. pomnik\u00f3w g\u00f3rnik\u00f3w i hutnik\u00f3w przed \nwej\u015bcie gmachu g\u0142\u00f3wnego na jubileusz 60-lecia \nakademii. Przedsi\u0119wzi\u0119cie to okaza\u0142o si\u0119 nie -\nzwykle trudne do zrealizowania. Prace te zosta\u0142y \npo\u0142\u0105czone z przebudow\u0105 i rozbudow\u0105 schod\u00f3w \nwej\u015bciowych oraz wymiany schod\u00f3w w holu gma -\nchu g\u0142\u00f3wnego na p\u0142yty z kamienia naturalnego. \nWszystkie prace zosta\u0142y uwie\u0144czone sukcesem \ni na jubileusz wszystko by\u0142o na swoim miejscu.\nR\u00f3wnolegle prowadzi\u0142 te\u017c dzia\u0142ania zmierzaj\u0105ce \ndo uzupe\u0142nienia brakuj\u0105cych insygni\u00f3w rektor -\nskich, gdy\u017c rektorzy AGH nie dysponowali dot\u0105d \nber\u0142em i pier\u015bcieniem. Dzia\u0142ania te r\u00f3wnie\u017c \nzosta\u0142y pozytywnie zrealizowane. Jednak\u017ce nie \ndane mu by\u0142o w pe\u0142ni zasmakowa\u0107 sukcesu. \nOds\u0142oni\u0119cia pomnik\u00f3w dokona\u0142 ju\u017c nowy rektor \nprof. Antoni Kleczkowski i on te\u017c wyst\u0105pi\u0142 po raz \npierwszy z ber\u0142em. Szczeg\u00f3\u0142y tej skomplikowanej \noperacji profesor Filcek opisa\u0142 w ksi\u0105\u017cce Rektor -\nskie opowiadania  wydanej w 2005 roku.\nPatrz\u0105c z perspektywy czasu, niew\u0105tpliw\u0105 jego \nzas\u0142ug\u0105 by\u0142o uwolnienie Wydzia\u0142u Elektrotechniki \nod \u201epi\u0119tna\u201d g\u00f3rnictwa i hutnictwa, pomimo braku \npoparcia ze strony wi\u0119kszej cz\u0119\u015bci grona profesor -\nskiego. Zmiana nazwy Wydzia\u0142u Elektrotechniki \nG\u00f3rniczej i Hutniczej na Elektrotechniki, Auto -\nmatyki i Elektroniki zaowocowa\u0142a dynamicznym \nrozwojem kadry i znacznie u\u0142atwi\u0142a absolwentom \nznalezienie zatrudnienia, bowiem nie byli oni ju\u017c \nuto\u017csamiani tylko z przemys\u0142em ci\u0119\u017ckim. Jedno -\ncze\u015bnie uda\u0142o si\u0119 doprowadzi\u0107 do uruchomienia \nnowego kierunku studi\u00f3w na tym wydziale \u2013 tele -\nkomunikacji. Jak pokaza\u0142a przysz\u0142o\u015b\u0107 ta ryzykow -\nna decyzja okaza\u0142a si\u0119 \u201estrza\u0142em w dziesi\u0105tk\u0119\u201d, \na Katedra Telekomunikacji AGH sta\u0142a si\u0119 jedn\u0105 \nz najlepiej rozpoznawalnych w kraju.\nRozwijaj\u0105ce si\u0119 wydzia\u0142y i kierunki studi\u00f3w nie mo -\ng\u0142y pozosta\u0107 bez odpowiedniej bazy dydaktycznej. \nOsi\u0105gni\u0119cia naukowe profesora Henryka Filcka \npolegaj\u0105 na tw\u00f3rczym rozwini\u0119ciu mechaniki \ng\u00f3rotworu, a w szczeg\u00f3lno\u015bci na: opracowaniu \nteoretycznych podstaw mechanizmu wsp\u00f3\u0142dzia\u0142a -\nnia obudowy wyrobisk g\u00f3rniczych z g\u00f3rotworem, \nopracowaniu dynamicznego uj\u0119cia wielu zjawisk \nzachodz\u0105cych w g\u00f3rotworze, opracowaniu teore -\ntycznych podstaw okre\u015blania stan\u00f3w krytycznych \nzagra\u017caj\u0105cych bezpiecznej pracy w g\u00f3rotworze, \nopracowaniu i wdro\u017ceniu do praktyki metod i przy -\nrz\u0105d\u00f3w badawczo-pomiarowych przyczyniaj\u0105cych \nsi\u0119 do zwi\u0119kszenia bezpiecze\u0144stwa pracy w g\u00f3r -nictwie, przeniesieniu na polski grunt i tw\u00f3rczym \nrozwini\u0119ciu metod numerycznych w mechanice \ng\u00f3rotworu, opracowaniu podstaw metodycznych \ndobierania modeli matematycznych dla g\u00f3rotworu \no z\u0142o\u017conej strukturze geometrycznej i fizycznej, \nopracowaniu i uruchomieniu program\u00f3w kompu -\nterowych. Posiada\u0142 r\u00f3wnie\u017c powa\u017cne osi\u0105gni\u0119cia \nw zakresie bada\u0144, kt\u00f3rych problematyka mia\u0142a \nszczeg\u00f3lne znaczenie dla przemys\u0142u, mi\u0119dzy inny -\nmi dotycz\u0105ce optymalnego doboru charakterystyki \nobudowy wyrobisk g\u00f3rniczych do miejscowych \nwarunk\u00f3w geotechnicznych oraz wiele innych dla \nkopal\u0144 \u201eJaworzno\u201d, \u201eSiersza\u201d i \u201eCentrum\u201d. Istotne \nby\u0142y te\u017c osi\u0105gni\u0119cia w badaniach zmierzaj\u0105cych \ndo poprawy stanu bezpiecze\u0144stwa w g\u00f3rnictwie.\nProfesor posiada\u0142 zawsze niezwyk\u0142y dar przyci\u0105 -\ngania m\u0142odych, zdolnych ludzi, kt\u00f3rzy pod jego \nkierunkiem szybko rozwijali si\u0119 naukowo. Wy -\npromowa\u0142 oko\u0142o 20 doktor\u00f3w, a w kierowanym \nprzez niego zespole pi\u0119\u0107 os\u00f3b uzyska\u0142o stopie\u0144 \ndoktora habilitowanego. Zawsze przywi\u0105zywa\u0142 \nogromn\u0105 wag\u0119 do osobistej pracy z m\u0142od\u0105 ka -\ndr\u0105. Zorganizowa\u0142 swego czasu mi\u0119dzynarodowe \nstudium doktoranckie z zakresu mechaniki g\u00f3 -Portret rektorski profesora \nHenryka Filcka namalowany przez \nZdzis\u0142awa Pabisiaka\nNiezwykle spektakularnym \nsukcesem by\u0142o zrealizowanie \nmarzenia o przywr\u00f3ceniu \nusuni\u0119tych w latach 50. \npomnik\u00f3w g\u00f3rnik\u00f3w \ni hutnik\u00f3w przed wej\u015bcie \ngmachu g\u0142\u00f3wnego na \njubileusz 60-lecia akademii. \nfot. arch. AGH\n\n38\nmaj 2022 nr 170HENRYk fIl CEk. R EkTOR W lATACH 1975\u20131979\nrotworu, na kt\u00f3rym wyk\u0142ada\u0142 teori\u0119 spr\u0119\u017cysto\u015bci \ni plastyczno\u015bci oraz podstawy reologii. \u015amia\u0142o \nmo\u017cna powiedzie\u0107, \u017ce by\u0142 wybitnym pedago -\ngiem i niezwykle utalentowanym wyk\u0142adowc\u0105. \nCho\u0107 wyk\u0142ada\u0142 ma\u0142o \u201emedialne\u201d przedmioty, \ntakie jak: mechanik\u0119 teoretyczn\u0105, wytrzyma\u0142o\u015b\u0107 \nmateria\u0142\u00f3w, mechanik\u0119 g\u00f3rotworu, podstawy \nteorii spr\u0119\u017cysto\u015bci i plastyczno\u015bci, podstawy \nreologii, wielokrotnie wygrywa\u0142 anonimowe \nankiety studenckie na najlepszego wyk\u0142adow -\nc\u0119 i wychowawc\u0119. Kieruj\u0105c Katedr\u0105 Mechaniki \nG\u00f3rniczej przyczyni\u0142 si\u0119 tak\u017ce do rozwoju ko\u0142a \nnaukowego \u201eG\u00f3rotw\u00f3r\u201d, kt\u00f3re przez wiele lat \nnale\u017ca\u0142o do jedego z najbardziej aktywnych na \nuczelni, a kt\u00f3rego najbardziej lubian\u0105 przez \nstudent\u00f3w form\u0105 pracy by\u0142y \u2013 wspierane przez \nprofesora Filcka \u2013 obozy naukowe letnie i zimo -\nwe, skutkuj\u0105ce ciekawymi pracami prezentowa -\nnymi p\u00f3\u017aniej na Studenckich Sesjach Naukowych \nG\u00f3rnik\u00f3w. W 1973 roku na Wydziale G\u00f3rniczym \nAGH powsta\u0142o Studenckie Ko\u0142o SITG, kt\u00f3re dzi\u0119ki \nwsparciu profesora wsp\u00f3\u0142pracuj\u0105cego w ramach \nIOC WMC mi\u0119dzy innymi z profesorami \u2013 cz\u0142on -\nkami w\u0142adz WMC takimi jak: Banito Bravo \nz Madrytu, G\u00fcnter Fettwais z Leoben, Ume -\ntaro Yamaguci z Tokio \u2013 mog\u0142o zorganizowa\u0107 \nwiele wspania\u0142ych wyjazd\u00f3w dla student\u00f3w na \nmi\u0119dzynarodowe programy naukowo-techniczne \ntakie jak: wyprawa przez Europ\u0119 Zachodni\u0105 do \nHiszpanii w 1973 roku, czy pierwszy miesi\u0119czny \nsta\u017c naukowo-przemys\u0142owy w Japonii w 1978 \nroku realizowany w ramach Polish-Japan In -\nterexchange Programme. Wraz z prof. Zdzis\u0142a -\nwem Gergowiczem z Politechniki Wroc\u0142awskiej \nstworzy\u0142 Zimow\u0105 Szko\u0142\u0119 Mechaniki G\u00f3rotworu. \nKonferencj\u0119 organizowan\u0105 od 1974 roku na prze -\nmian przez Katedr\u0119 Geomechaniki, Budownictwa \ni Geotechniki AGH oraz przez Instytut Geotech -\nniki i Hydrotechniki Politechniki Wroc\u0142awskiej. Szko\u0142a ta przez wiele lat cieszy\u0142a si\u0119 ogromnym \nuznaniem i powodzeniem.\nBy\u0142 uznany za jednego z najwybitniejszych przed -\nstawicieli nauki w dziedzinie mechaniki g\u00f3rotworu, \nuznanym nie tylko w kraju, lecz r\u00f3wnie\u017c za granic\u0105. \nNa jego autorytet naukowy z\u0142o\u017cy\u0142y si\u0119 przede \nwszystkim jego publikacje naukowe, a tak\u017ce czynna \ndzia\u0142alno\u015b\u0107 w mi\u0119dzynarodowych organizacjach na -\nukowych: International Society of Rock Mechanics, \nInternational Bureau of Strata Mechanics, World \nMining Congress. Opublikowa\u0142 ponad 100 prac \nz zakresu geomechaniki g\u00f3rniczej, 12 patent\u00f3w, \ntrzy wzory u\u017cytkowe. Ponadto by\u0142 autorem kilkuset \nopracowa\u0144 i ekspertyz wykonanych dla przemys\u0142u. \nSwoj\u0105 pozycj\u0119 na gruncie mi\u0119dzynarodowym umoc -\nni\u0142 na wielu kongresach i sympozjach naukowych, \nw wi\u0119kszo\u015bci mi\u0119dzynarodowych i odbywanych za \ngranic\u0105, na kt\u00f3rych wyg\u0142asza\u0142 referaty, z regu\u0142y na \nzaproszenie organizator\u00f3w. Potwierdzeniem tego \nby\u0142o wybranie profesora Henryka Filcka na \u015awia -\ntowym Kongresie G\u00f3rniczym w D\u00fcsseldorfie (RFN, \n1975) na cz\u0142onka Mi\u0119dzynarodowego Komitetu \nOrganizacyjnego \u015awiatowych Kongres\u00f3w G\u00f3rni -\nczych (w p\u00f3\u017aniejszych latach otrzyma\u0142 cz\u0142onkostwo \nhonorowe tego gremium).\nNiezwykle aktywnie zaznaczy\u0142 swoj\u0105 obecno\u015b\u0107 \nw organizacjach naukowych i zawodowych oraz \nstowarzyszeniach. By\u0142 cz\u0142onkiem Mi\u0119dzynaro -\ndowego Komitetu Organizacyjnego \u015awiatowych \nKongres\u00f3w G\u00f3rniczych, Komitetu G\u00f3rnictwa PAN, \nInternational Society for Rock Mechanics, Society \nof Mining Professors, International Bureau of \nStrata Mechanics. Wielokrotnie by\u0142 zapraszany do \nudzia\u0142u w komisjach ekspert\u00f3w gospodarczych, \nakcjach ratowniczych, dwukrotnie by\u0142 wicepreze -\nsem Zarz\u0105du G\u0142\u00f3wnego Stowarzyszenia In\u017cynie -\nr\u00f3w i Technik\u00f3w G\u00f3rnictwa w Katowicach oraz \ncz\u0142onkiem Komisji ds. T\u0105pa\u0144 w zak\u0142adach wydoby -\nwaj\u0105cych w\u0119giel kamienny i rudy miedzi. W latach \n70. XX wieku by\u0142 cz\u0142onkiem Word Mining Congress \nOrganising Committee, a uczestnicz\u0105c osobi\u015bcie \nw wielu kongresach umo\u017cliwi\u0142 uczestnictwo \nw tych tak bardzo wa\u017cnych wydarzeniach r\u00f3wnie\u017c \nstudentom i m\u0142odym pracownikom nauki AGH.\nBy\u0142 cz\u0142onkiem, mi\u0119dzy innymi: Komisji Nauk Tech -\nnicznych, Komisji G\u00f3rniczo-Geodezyjnej Oddzia\u0142u \nKrakowskiego PAN, Rady Naukowej G\u0142\u00f3wnego \nInstytutu G\u00f3rnictwa i przewodnicz\u0105cym Rady \nProgramowej Wydawnictw GIG. W latach 1973\u20131976 \noraz 1988\u20131991 by\u0142 powo\u0142any w sk\u0142ad Central -\nnej Komisji Kwalifikacyjnej ds. Kadr Naukowych, \nw 1991 roku zosta\u0142 cz\u0142onkiem Centralnej Komisji \nds. Tytu\u0142u Naukowego i Stopni Naukowych. Zapisa\u0142 \nsi\u0119 r\u00f3wnie\u017c z\u0142otymi zg\u0142oskami w ksi\u0119gach dokona\u0144 \nStowarzyszenia \u201e\u015awiatowe Kongresy G\u00f3rnicze\u201d \nza\u0142o\u017conego przez prof. Boles\u0142awa Krupi\u0144skiego \nw 1958 roku. W latach 1967\u20132003 by\u0142 redaktorem \nkwartalnika \u201eG\u00f3rnictwo\u201d. R\u00f3wnie efektywnie By\u0142 uznany za jednego \nz najwybitniejszych \nprzedstawicieli nauki \nw dziedzinie mechaniki \ng\u00f3rotworu, uznanym nie \ntylko w kraju i na \u015bwiecie. \nWielokrotnie wygrywa\u0142 \nanonimowe ankiety \nstudenckie na najlepszego \nwyk\u0142adowc\u0119 i wychowawc\u0119. \nfot. Z Sulima\nProf. H. Filcek z rodzin\u0105 na \nuroczysto\u015bci odnowienia \ndoktoratu \n\n39\nBiuletyn  AGHHIsTORIA   \ndzia\u0142a\u0142 w Stowarzyszeniu Wychowank\u00f3w AGH oraz \nw ZNP i PZPR.\nW uznaniu osi\u0105gni\u0119\u0107 w pracy naukowej i peda -\ngogicznej nadano profesorowi wiele odznacze\u0144 \npa\u0144stwowych, resortowych i stowarzyszenio -\nwych. Otrzyma\u0142 mi\u0119dzy innymi: Krzy\u017c Kawalerski \nOrderu Odrodzenia Polski, Krzy\u017c Komandorski \nOrderu Odrodzenia Polski, zosta\u0142 Generalnym \nDyrektorem G\u00f3rniczym I stopnia, sze\u015bciokrot -\nnie zosta\u0142 laureatem nagrody Ministra Nauki, \nSzkolnictwa Wy\u017cszego i Techniki I stopnia, zosta\u0142 \nlaureatem pierwszego stopnia nagrody imie -\nniem prof. W. Takli\u0144skiego, otrzyma\u0142 tytu\u0142 i z\u0142ot\u0105 \nodznak\u0119 \u201eZas\u0142u\u017conego Racjonalizatora Produkcji\u201d, \nodznak\u0119 honorow\u0105 \u201eRatownika G\u00f3rniczego\u201d.\nW 1998 roku przeszed\u0142 na emerytur\u0119. Stan ten nie \noznacza\u0142 dla niego stanu spoczynku, nadal wy -\nk\u0142ada\u0142 g\u0142\u00f3wnie teori\u0119 spr\u0119\u017cysto\u015bci i plastyczno\u015bci \noraz geomechanik\u0119 na kierunku \u201eBudownictwo\u201d. \nW p\u00f3\u017aniejszych latach, gdy stan zdrowia unie -\nmo\u017cliwi\u0142 dalsze prowadzenie wyk\u0142ad\u00f3w, rozpocz\u0105\u0142 \npisanie utwor\u00f3w beletrystycznych zwi\u0105zanych \ng\u0142\u00f3wnie z histori\u0105 AGH oraz problemami peda -\ngogiki i dydaktyki uniwersyteckiej, kt\u00f3re cieszy\u0142y \nbardzo du\u017cym zainteresowaniem. W 2010 roku \nopublikowa\u0142 w Biuletynie AGH nr 25/2010, ob -\nszerny esej \u201eRozprawa o wyk\u0142adaniu\u201d stanowi\u0105cy \nzbeletryzowany podr\u0119cznik pedagogiki i dydaktyki \nuniwersyteckiej. Publikacja ta wzbudzi\u0142a wielkie \nzainteresowanie, a wyg\u0142oszony podczas Zimo -\nwej Szko\u0142y Mechaniki G\u00f3rotworu i Geoin\u017cynierii \nw Krynicy wyk\u0142ad, zgromadzi\u0142 najwi\u0119cej s\u0142ucha -\nczy i zako\u0144czy\u0142 si\u0119 d\u0142ugotrwa\u0142\u0105 owacj\u0105. Trzeba \nprzyzna\u0107, \u017ce ten swego rodzaju savoir-vivre \u017cycia \nuczelnianego, by\u0142 jak najbardziej trafnym spo -\nstrze\u017ceniem. Niestety to ju\u017c odleg\u0142a przesz\u0142o\u015b\u0107. \nSpo\u015br\u00f3d poruszanych tam problem\u00f3w nie spos\u00f3b \npomin\u0105\u0107 \u201eDekalogu wyk\u0142adowcy\u201d:\n1. Wyk\u0142adaj\u0105c, staraj si\u0119 my\u015ble\u0107, a nie czyta\u0107.\n2. Wyk\u0142adaj tylko wtedy, gdy jeste\u015b w pe\u0142ni kom -\npetentny w zakresie omawianego tematu.\n3. Wyk\u0142adaj m\u0105drze, zrozumiale i pi\u0119knie.\n4. Nie stosuj przerywnik\u00f3w cyklicznych typu \u201ee\u201d, \n\u201ee\u201d, \u201ee\u201d (wyk\u0142adowca st\u0119kaj\u0105cy), itp.\n5. Ubieraj si\u0119 normalnie, ale starannie.\n6. Naucz si\u0119 wyk\u0142ada\u0107 w \u201eka\u017cdym\u201d stanie psy -\nchicznym.\n7. Wyk\u0142adaj ze zmienn\u0105 ekspresj\u0105, zale\u017cn\u0105 od \nomawianej kwestii.\n8. Zachowuj si\u0119 normalnie, to znaczy nie \u201eza pan \nbrat\u201d ze s\u0142uchaczami, ale te\u017c bez zbyt wysoko \nzawieszonego autorytetu w\u0142asnego.\n9. Je\u017celi opowiadasz anegdoty, to tylko najwy\u017c -\nszej klasy.\n10. Wspomagaj wyk\u0142ad wizualnie, ale rozs\u0105dnie \ni fachowo.\nW uznaniu jego znacz\u0105cych dokona\u0144 i zas\u0142ug, \n8 grudnia 2010 roku odby\u0142o si\u0119 niezwyk\u0142e wyda -rzenie \u2013 uroczyste posiedzenie Senatu AGH oraz \nRady Wydzia\u0142u G\u00f3rnictwa Geoin\u017cynierii po\u015bwi\u0119co -\nne odnowieniu jego doktoratu \u2013 dok\u0142adnie 50 lat \npo obronie \u2013 rozpoczynaj\u0105c tym wydarzeniem \nbarb\u00f3rkowe obchody.\nProfesor Henryk Filcek zmar\u0142 2 marca 2011 roku \nw Krakowie. Zosta\u0142 pochowany na cmentarzu \nparafialnym w Rz\u0105sce.\nProfesor Marek Ca\u0142a, obecny dziekan Wydzia -\n\u0142u G\u00f3rnictwa i Geoin\u017cynierii, tak o nim m\u00f3wi\u0142: \n\u201ePrzede wszystkim du\u017co my\u015bla\u0142. Do pracy pod -\nchodzi\u0142 kompleksowo, nie skupia\u0142 si\u0119 na szczeg\u00f3 -\n\u0142ach, mia\u0142 ogromn\u0105 umiej\u0119tno\u015b\u0107 syntezy. To si\u0119 \nprzyda\u0142o, gdy zmieniali\u015bmy profil naukowy katedry \ni trzeba by\u0142o ogarnia\u0107 nowe dziedziny nauki. Jego \nwyk\u0142ady by\u0142y pere\u0142kami. Studenci bardzo je lubili, \nbo nie by\u0142o mo\u017cliwo\u015bci, \u017ceby ich nie zrozumie\u0107. \nWyja\u015bnia\u0142 tak prosto, tak jasno, tak przejrzy\u015bcie, \n\u017ce ka\u017cdy kolejny krok rozumowania by\u0142 oczywisty. \nWszystko sam rysowa\u0142 na tablicy kolorowa kred\u0105, \nbez po\u015bpiechu, \u017ceby mo\u017cna by\u0142o zapisa\u0107\u201d.\nPodczas uroczysto\u015bci 50-lecia odnowienia dok -\ntoratu, jego wychowanek \u2013 prof. Antoni Tajdu\u015b \n\u2013 \u00f3wczesny rektor AGH \u2013 tak o nim powiedzia\u0142: \n\u201eProfesor Filcek wychowa\u0142 kilka pokole\u0144 uczni\u00f3w, \ninspiruj\u0105c ich do fascynuj\u0105cych bada\u0144 w dziedzi -\nnie szeroko rozumianej geomechaniki. Zaintere -\nsowanie nauk\u0105, ch\u0119\u0107 zrozumienia istoty rzeczy, \nentuzjazm, celno\u015b\u0107 ocen w bardzo szybko rozwi -\njaj\u0105cej si\u0119 dziedzinie bada\u0144, zdrowy krytycyzm \nnaukowy \u2013 to wszystko by\u0142o zawsze bezcenne dla \njego uczni\u00f3w i wsp\u00f3\u0142pracownik\u00f3w\u201d.\nW 1980 roku Zdzis\u0142aw Pabisiak namalowa\u0142 jego \nportret rektorski, kt\u00f3ry zamieszczono w auli \ng\u0142\u00f3wnej AGH.\n\u0179r\u00f3d\u0142a do biogramu:\n \u0083Akta osobowe (AGH) \u2013 Henryk Filcek, \n[foto]\n \u008375 lat Akademii G\u00f3rniczo-Hutniczej im. \nStanis\u0142awa Staszica w Krakowie . Krak\u00f3w \n1994, [rozdz.] Rektorzy Akademii G\u00f3rni -\nczo-Hutniczej w Krakowie. s. [6], [foto]\n \u0083Charakterystyka dorobku naukowego \noraz dzia\u0142alno\u015bci naukowej, dydaktycz -\nnej i organizacyjnej prof. zw. dr hab. \nin\u017c. Henryka Filcka. Krak\u00f3w 1999, [15] s.\n \u0083 Czaja P.: Profesor Henryk Filcek \n1928\u20132011 : [wspomnienie]. Budownic -\ntwo G\u00f3rnicze i Tunelowe 2011, R. 17, nr \n2, s. 56\u201358, [foto]\n \u0083Czaja P.: Przem\u00f3wienie Dziekana \nWydzia\u0142u G\u00f3rnictwa i Geoin\u017cynierii \nprof. Piotra Czai wyg\u0142oszone podczas \npogrzebu prof. Henryka Filcka. Biuletyn \nAGH 2011, nr 39, s. 2\u20134, [foto] \u0083Filcek H.: Rektorskie opowiadania . \nKrak\u00f3w 2005, 68 s., [foto]\n \u0083Konieczna E.: Postaci AGH we wspo -\nmnieniach i anegdotach . Krak\u00f3w 2008, \ns. 136-140, [foto]\n \u0083Profesor Henryk Filcek : odnowienie \ndoktoratu po 50 latach : Akademia \nG\u00f3rniczo-Hutnicza im. Stanis\u0142awa Sta -\nszica w Krakowie : Krak\u00f3w, 8 grudnia \n2010. Krak\u00f3w 2010, 92 s., [foto]\n \u0083Profesor Henryk Filcek. Vivat Akade -\nmia : AGH 2011, nr 6, s. 16\u201321, [foto] \n \u0083Profesor Henryk Filcek \u2013 odnowienie \ndoktoratu po 50 latach. Biuletyn AGH \n2011, nr 37, s. 2, 10\u201313, [foto]\n \u0083Wielka Ksi\u0119ga 85-lecia Akademii \nG\u00f3rniczo-Hutniczej . [Oprac.] zesp\u00f3\u0142 aut. \nK. Piko\u0144 (red. naczelny), A. Soko\u0142owska \n(dyrektor projektu), K. Piko\u0144. Gliwice \n2004, s. 85, [foto]\nProf. zw. dr hab. in\u017c. Henryk Filcek \nfot. Z Sulima\n\n", "metadata": {}}