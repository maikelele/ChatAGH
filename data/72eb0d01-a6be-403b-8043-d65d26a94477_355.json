{"content": "# Miasteczko Studenckie AGH \u2013 Wydzia\u0142 In\u017cynierii L\u0105dowej i Gospodarki Zasobami\n\nURL: https://wilgz.agh.edu.pl/student/partnerzy-agh/miasteczko-studenckie-agh/\nCrawled: 2025-03-19 21:29:29\n\nHomepage\n \u00a0/\u00a0 \nStudent\n \u00a0/\u00a0 \nPartnerzy AGH\n \u00a0/\u00a0 \nMiasteczko Studenckie AGH\n Miasteczko Studenckie AGH\n\nMiasteczko Studenckie AGH stanowi integraln\u0105 cz\u0119\u015b\u0107 Kampusu AGH i\u00a0jest najwi\u0119kszym kampusem studenckim w\u00a0Polsce. Oferuje ponad 7500 tysi\u0119cy miejsc w\u00a020 akademikach o\u00a0trzech standardach, w\u00a0cenie ju\u017c od\u00a0365 z\u0142. miesi\u0119cznie.\nW\u00a0ka\u017cdym domu studenckim dla mieszka\u0144c\u00f3w dost\u0119pne s\u0105\u00a0kuchnia, sala tv, lektorium, pralnie oraz\u00a0suszarnie. Mo\u017cna tak\u017ce korzysta\u0107 z\u00a0licznych gier oraz\u00a0sprz\u0119tu sportowego, a\u00a0w\u00a0niekt\u00f3rych akademikach r\u00f3wnie\u017c z\u00a0si\u0142owni. Wszystkie pokoje oddane do\u00a0dyspozycji student\u00f3w posiadaj\u0105 bezp\u0142atny dost\u0119p do\u00a0Internetu. Na\u00a0terenie Miasteczka, opr\u00f3cz dom\u00f3w studenckich, znajduj\u0105 si\u0119 kluby studenckie, basen z\u00a0si\u0142owni\u0105 i\u00a0kr\u0119gielni\u0105, boiska sportowe, przedszkole, \u017c\u0142obek oraz\u00a0inne punkty us\u0142ugowe i\u00a0gastronomiczne. Bezpo\u015brednie s\u0105siedztwo obiekt\u00f3w dydaktycznych AGH pozwala mieszka\u0144com Miasteczka aktywnie uczestniczy\u0107 w\u00a0\u017cyciu Uczelni oraz\u00a0realizowa\u0107 r\u00f3\u017cnorodne zainteresowania.\nSzczeg\u00f3\u0142owe informacje dotycz\u0105ce \nakademik\u00f3w\n i\u00a0\ncennika\n dost\u0119pne s\u0105\u00a0na\u00a0stronach Miasteczka Studenckiego AGH.\nWnioski o\u00a0miejsce w\u00a0domu studenckim dost\u0119pne s\u0105\u00a0ca\u0142y rok. Szczeg\u00f3\u0142owe informacje dotycz\u0105ce procedury rozdzia\u0142u miejsc znajduj\u0105 si\u0119 na\u00a0\nstronie\n. Dodatkowe informacje mo\u017cna uzyska\u0107 w\u00a0\nDziale Dom\u00f3w Studenckich\n.\nMiasteczko Studenckie, w\u00a0kilku akademikach, oferuje tak\u017ce mo\u017cliwo\u015b\u0107 noclegu dla go\u015bci hostelowych w\u00a0trzech standardach hosteli, w\u00a0cenie ju\u017c od\u00a030 z\u0142. W\u00a0okresie wakacji liczba dost\u0119pnych miejsc dla turyst\u00f3w wzrasta do\u00a0kilku tysi\u0119cy. Szczeg\u00f3\u0142owe informacje mo\u017cna znale\u017a\u0107 na\u00a0stronie \ntanie hostele\n.", "metadata": {"url": "https://wilgz.agh.edu.pl/student/partnerzy-agh/miasteczko-studenckie-agh/", "title": "Miasteczko Studenckie AGH \u2013 Wydzia\u0142 In\u017cynierii L\u0105dowej i Gospodarki Zasobami", "depth": 3, "duplicate": false, "content_hash": "e4f3d9cd3efb7a73da57b301fe605c7e", "word_count": 216, "headings": [{"level": 1, "text": "Miasteczko Studenckie AGH"}]}}