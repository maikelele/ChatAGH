{"content": "# Laureaci i laureatki XXVI konkursu \u201eDiamenty AGH\u201d-- Serwis Akademii G\u00f3rniczo-Hutniczej \n\nURL: https://agh.edu.pl/studenci/aktualnosci/detail/laureaci-i-laureatki-xxvi-edycji-konkursu-diamenty-agh\nCrawled: 2025-03-19 21:12:47\n\nLaureaci i laureatki XXVI konkursu \u201eDiamenty AGH\u201d \n\n 17/02/2025 \n\n nagrody \n\n Przedstawiamy wyniki XXVI konkursu na najlepsz\u0105 prac\u0119 dyplomow\u0105 \u201eDiamenty AGH\u201d. \n\nW kategorii prac aplikacyjnych\n\nI miejsce \u2013 nagroda g\u0142\u00f3wna\n autorka pracy: Magda Kocyan (Wydzia\u0142 In\u017cynierii Materia\u0142owej i Ceramiki)\n temat pracy: \nOpracowanie implantu do bezszwowego zamykania pooperacyjnych perforacji i przetok w obr\u0119bie przewodu pokarmowego dla potrzeb pacjent\u00f3w z chroniczn\u0105 oty\u0142o\u015bci\u0105\n promotorka: dr hab. in\u017c. Ewa Stodolak-Zych, prof. AGH (Wydzia\u0142 In\u017cynierii Materia\u0142owej i Ceramiki)\n\nII miejsce\n autorka pracy: Malwina Furga\u0142a (Wydzia\u0142 Elektrotechniki, Automatyki, Informatyki i In\u017cynierii Biomedycznej)\n temat pracy: \nBiomaterials for theranostics\n promotorka: dr in\u017c. Patrycja Domalik-Pyzik (Wydzia\u0142 In\u017cynierii Materia\u0142owej i Ceramiki)\n\nIII miejsce\n autor pracy: Kamil Kwarciak (Wydzia\u0142 Informatyki)\n temat pracy: \nUnsupervised segmentation of defective skulls in volumetric data by using deep networks dedicated to modality transfer\n promotor: dr in\u017c. Marek Wodzi\u0144ski (Wydzia\u0142 Elektrotechniki, Automatyki, Informatyki i In\u017cynierii Biomedycznej)\n\nW kategorii prac teoretycznych\n\nI miejsce \u2013 nagroda g\u0142\u00f3wna\n autor pracy: Yuya Sato (Wydzia\u0142 Energetyki i Paliw)\n temat pracy: \nDevelopment of distributor-type membrane reactor for carbon dioxide recovery\n promotor: dr hab. in\u017c. Grzegorz Brus prof. AGH (Wydzia\u0142 Energetyki i Paliw)\n\nII miejsce\n autorka: Karolina Wojtanek (Wydzia\u0142 Elektrotechniki, Automatyki, Informatyki i In\u017cynierii Biomedycznej)\n temat pracy: \nFunkcjonalizacja porowatych rusztowa\u0144 cyrkonowych do regeneracji tkanki kostnej\n promotorka: prof. dr hab. in\u017c. El\u017cbieta Pamu\u0142a (Wydzia\u0142 In\u017cynierii Materia\u0142owej i Ceramiki)\n\nIII miejsce\n autor: Tomasz Lam\u017ca (Wydzia\u0142 Informatyki)\n temat pracy: \nHyperparameter tuning for quantum combinatorial optimization algorithms\n promotorka: dr in\u017c. Katarzyna Rycerz (Wydzia\u0142 Informatyki)\n\nSylwetki os\u00f3b, kt\u00f3re zdoby\u0142y nagrody g\u0142\u00f3wne\n\nMagda Kocyan\n urodzi\u0142a si\u0119 w 2000 r. W liceum wybra\u0142a klas\u0119 o profilu z rozszerzon\u0105 matematyk\u0105, fizyk\u0105 i angielskim. Na studia pierwszego stopnia wybra\u0142a In\u017cynieri\u0119 Biomedyczn\u0105 na wydziale Wydzia\u0142 Elektrotechniki, Automatyki, Informatyki i In\u017cynierii Biomedycznej. Zwie\u0144czeniem tego etapu by\u0142a praca in\u017cynierska pt. \nCharakterystyka pokry\u0107 z fosforanu wapnia na pod\u0142o\u017cach ceramicznych\n, napisana pod opiek\u0105 dr in\u017c. Ma\u0142gorzaty Krok-Borkowicz. Nast\u0119pnie podj\u0119\u0142a studia magisterskie na Wydziale In\u017cynierii Materia\u0142owej i Ceramiki, na kierunku In\u017cynieria Materia\u0142owa. W trakcie studi\u00f3w anga\u017cowa\u0142a si\u0119 w dzia\u0142alno\u015b\u0107 k\u00f3\u0142 naukowych. W SKN Nucleus, gdzie pe\u0142ni\u0142a funkcj\u0119 zast\u0119pcy przewodnicz\u0105cego ko\u0142a, realizowa\u0142a projekt dotycz\u0105cy fantom\u00f3w organ\u00f3w do testowania urz\u0105dze\u0144 do MRI oraz projekt BioPrintLife, w ramach kt\u00f3rego uczestniczy\u0142a w opracowywaniu hydro\u017celi do zastosowania w biodruku bakterii. W trakcie prac na projektami otrzyma\u0142a nieocenione wsparcie ze strony dr hab. in\u017c. Ewy Stodolak-Zych, prof. AGH oraz dr. in\u017c. Juliusza Leszczy\u0144skiego. Dzia\u0142a\u0142a r\u00f3wnie\u017c w SKN Ceramika Artystyczna, gdzie poza tworzeniem wyrob\u00f3w ceramicznych anga\u017cowa\u0142a si\u0119 w dzia\u0142alno\u015b\u0107 sekcji szkliw oraz w projekt \u201eCeramiczne hotele dla krakowskich zapylaczy\u201d. Aktualnie pracuje w Instytucie Bada\u0144 i Rozwoju Motoryzacji BOSMAL, gdzie zapoznaje si\u0119 z tajnikami bada\u0144 materia\u0142owych w bran\u017cy automotive. Rodzina i przyjaciele stanowi\u0105 dla niej warto\u015b\u0107 w \u017cyciu prywatnym. Wolny czas po\u015bwi\u0119ca swoim zainteresowaniom \u2013 kulturze ludowej Ziemi Cieszy\u0144skiej i Beskidu \u015al\u0105skiego, pieczeniu ciast, remontom, rekreacyjnemu uprawianiu sportu lub zg\u0142\u0119bianiu historii \u015al\u0105ska Cieszy\u0144skiego z czas\u00f3w panowania cesarza Franciszka J\u00f3zefa I.\n\nYuya Sato \nurodzi\u0142 si\u0119 w Japonii w 1998 r. Ju\u017c w szkole \u015bredniej zacz\u0105\u0142 interesowa\u0107 si\u0119 chemi\u0105, a w 2018 r. rozpocz\u0105\u0142 studia na kierunku In\u017cynieria Chemiczna na Wydziale Nauk Technicznych w Shibaura Institute of Technology (SIT) w Tokio. W trakcie pierwszych trzech lat studi\u00f3w in\u017cynierskich szczeg\u00f3lnie fascynowa\u0142y go zagadnienia z zakresu chemii nieorganicznej i chemii fizycznej. Pod\u0105\u017caj\u0105c za swoja pasj\u0105, trafi\u0142 do laboratorium prof. Mikihiro Nomury, gdzie rozpocz\u0105\u0142 badania eksperymentalne nad reaktorami membranowymi. W marcu 2022 r. obroni\u0142 prac\u0119 in\u017cyniersk\u0105 pt. \nDevelopment of Distributed Membrane Reactor for CO2 Capture\n, a w kwietniu tego samego roku, kontynuuj\u0105c temat badawczy, rozpocz\u0105\u0142 studia magisterskie na kierunku Energy and Environmental Engineering. Jest to kierunek podw\u00f3jnego dyplomowania realizowany wsp\u00f3lnie przez Akademi\u0119 G\u00f3rniczo-Hutnicz\u0105 oraz Shibaura Institute of Technology w Tokio. Czas studi\u00f3w magisterskich dzieli\u0142 pomi\u0119dzy Tokio i Krak\u00f3w. W trakcie swojego pobytu w AGH prowadzi\u0142 badania numeryczne zjawisk transportu masy, p\u0119dy i energii w reaktorach membranowych. Badania te prowadzone by\u0142y na Wydziale Energetyki i Paliw pod kierunkiem dr. hab. in\u017c. Grzegorza Brusa, prof. AGH. Po powrocie do Japonii kontynuowa\u0142 prace obliczeniowe oraz wznowi\u0142 badania eksperymentalne, a cz\u0119\u015b\u0107 uzyskanych wynik\u00f3w przedstawi\u0142 jako autor wiod\u0105cy w artykule pt. \nUnveil carbon dioxide recycling potential throughout distributor-type membrane reactor \nopublikowanym w czasopi\u015bmie \u201eJournal of CO2 Utilization\u201d. W marcu 2024 r. otrzyma\u0142 dwa dyplomy magisterskie \u2013 z\u00a0SIT w Tokio i AGH w Krakowie. Studia magisterskie w SIT uko\u0144czy\u0142, zajmuj\u0105c pierwsze miejsce w swojej grupie. Obecnie pracuje jako naukowiec w Laboratorium Technicznym JGC HOLDINGS CORPORATION, jednej z najwi\u0119kszych firm in\u017cynieryjnych w Japonii i \u015bwiatowego lidera w bran\u017cy. W czasie wolnym cz\u0119sto gra w koszyk\u00f3wk\u0119, kt\u00f3rej po\u015bwi\u0119ca\u0142 si\u0119 od szko\u0142y podstawowej a\u017c po studia, pe\u0142ni\u0105c funkcj\u0119 kapitana dru\u017cyny w szkole podstawowej, szkole \u015bredniej i na studiach.\n\n***\n\nKonkurs na najlepsz\u0105 prac\u0119 dyplomow\u0105 \u201eDiamenty AGH\u201d organizowany od 1998 r. przez Akademi\u0119 G\u00f3rniczo-Hutnicz\u0105 i Studenckie Towarzystwo Naukowe.\n\nAutorzy/autorki prac wyr\u00f3\u017cnionych otrzymuj\u0105 medale i dyplomy, a laureaci/laureatki \u2013 statuetki, medale oraz nagrody pieni\u0119\u017cne.\n\nPowr\u00f3t", "metadata": {"url": "https://agh.edu.pl/studenci/aktualnosci/detail/laureaci-i-laureatki-xxvi-edycji-konkursu-diamenty-agh", "title": "Laureaci i laureatki XXVI konkursu \u201eDiamenty AGH\u201d-- Serwis Akademii G\u00f3rniczo-Hutniczej ", "depth": 2, "duplicate": false, "content_hash": "299968c63874c879428d231782dd7366", "word_count": 783, "headings": [{"level": 1, "text": "Laureaci i laureatki XXVI konkursu \u201eDiamenty AGH\u201d"}, {"level": 4, "text": "W kategorii prac aplikacyjnych"}, {"level": 4, "text": "W kategorii prac teoretycznych"}, {"level": 4, "text": "Sylwetki os\u00f3b, kt\u00f3re zdoby\u0142y nagrody g\u0142\u00f3wne"}, {"level": 2, "text": "Inne artyku\u0142y z kategorii Studenci"}, {"level": 2, "text": "Najnowsze artyku\u0142y"}, {"level": 2, "text": "Stopka"}]}}