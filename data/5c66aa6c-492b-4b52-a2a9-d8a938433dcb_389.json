{"content": "# Program im. gen. W\u0142adys\u0142awa Andersa\n\nURL: http://www.unesco.agh.edu.pl/aktualnosci/program-im-gen-wladyslawa-andersa/\nCrawled: 2025-03-19 21:39:59\n\nProgram im. gen. W\u0142adys\u0142awa Andersa\nProgram stypendialny dla Polonii im. Gen. W\u0142. Andersa to oferta skierowana do m\u0142odzie\u017cy polonijnej zainteresowanej podj\u0119ciem studi\u00f3w I stopnia, II stopnia lub jednolitych studi\u00f3w magisterskich na polskich uczelniach, w trybie stacjonarnym, w j\u0119zyku polskim.\n\nProgram przyczynia si\u0119 do promocji Polski jako kraju atrakcyjnych mo\u017cliwo\u015bci edukacyjnych i naukowych oraz wzmocnienia poziomu kwalifikacji w \u015brodowiskach polonijnych.\n\nO udzia\u0142 w programie stara\u0107 si\u0119 mog\u0105 osoby, kt\u00f3re posiadaj\u0105 udokumentowane polskie pochodzenie, Kart\u0119 Polaka lub posiadaj\u0105 polskie obywatelstwo oraz obywatelstwo innego kraju i kt\u00f3re odbywa\u0142y ca\u0142y okres kszta\u0142cenia na poziomie szko\u0142y \u015bredniej poza granicami Polski.\n\nW ramach Programu oferowane jest comiesi\u0119czne stypendium Dyrektora Narodowej Agencji Wymiany Akademickiej w uczelniach nadzorowanych przez ministra w\u0142a\u015bciwego do spraw szkolnictwa wy\u017cszego i nauki oraz mo\u017cliwo\u015b\u0107 odbycia studi\u00f3w w uczelniach nadzorowanych przez ministra w\u0142a\u015bciwego do spraw zdrowia (kierunki medyczne) oraz ministra w\u0142a\u015bciwego do spraw kultury i ochrony dziedzictwa narodowego (kierunki artystyczne).\n\nStudia mog\u0105 by\u0107 poprzedzone rocznym kursem przygotowawczym do studi\u00f3w w Polsce (r\u00f3wnie\u017c na warunkach stypendialnych). Celem kursu przygotowawczego jest pog\u0142\u0119bienie znajomo\u015bci j\u0119zyka polskiego oraz wiedzy z przedmiot\u00f3w kierunkowych zwi\u0105zanych z tokiem przysz\u0142ych studi\u00f3w.\n\nInformacje pochodz\u0105 ze strony NAWA:\nnawa.gov.pl/studenci/studenci-zagraniczni/program-im-gen-andersa", "metadata": {"url": "http://www.unesco.agh.edu.pl/aktualnosci/program-im-gen-wladyslawa-andersa/", "title": "Program im. gen. W\u0142adys\u0142awa Andersa", "depth": 3, "duplicate": false, "content_hash": "7e3a549c657f608f342cab21f8dce3bb", "word_count": 185, "headings": [{"level": 1, "text": "Program im. gen. W\u0142adys\u0142awa Andersa"}]}}