{"content": "# Autonomia, kompetencje, relacje - klucz do skutecznej wsp\u00f3\u0142pracy ze studentami - CeLiID AGH\n\nURL: https://www.cel.agh.edu.pl/webinar/autonomia-kompetencje-relacje-klucz-do-skutecznej-wspolpracy-ze-studentami/\nCrawled: 2025-03-19 22:37:16\n\nCeLiID AGH\n > \nRozwijaj si\u0119 w dydaktyce\n > \nWsp\u00f3\u0142pracuj\u0119 z osobami studiuj\u0105cymi\n > \nAutonomia, kompetencje, relacje \u2013 klucz do skutecznej wsp\u00f3\u0142pracy ze studentami\n\nProwadz\u0105:\nJoanna Pitura (Instytut Filologii Angielskiej UKEN), Ewa Zarzycka-Piskorz (CeLiID)\n\n19 czerwiec 2024, godz. 10:00 \n\nCzy wsp\u00f3\u0142praca dydaktyka ze studentami daje komu\u015b i jakie korzy\u015bci? W jakiej formie mo\u017ce by\u0107 realizowana? Jakie s\u0105 jej zalety? A mo\u017ce stawia wymagania? Czy wnosi warto\u015bci? Czy pozwala wypracowa\u0107 zasady skoncentrowane np. na rozwoju kompetencji?\n\nGo\u015bcini\u0105 naszego kolejnego webinaru by\u0142a \nJoanna Pitura\n \u2013 \nspecjalistka ds. zarz\u0105dzania wiedz\u0105 osobist\u0105\n. Podzieli\u0142a si\u0119 z nami do\u015bwiadczeniem pracy i wsp\u00f3\u0142pracy w ramach Studencko-Doktoranckiego Ko\u0142a Naukowego SNEC Uniwersytetu Komisji Edukacji Narodowej w Krakowie. \n\nW ci\u0105gu wielu lat uda\u0142o si\u0119 jej stosowa\u0107 r\u00f3\u017cne formy i strategie organizowania \nwsp\u00f3\u0142pracy ze studentami\n. W trakcie webinaru om\u00f3wi\u0142a \nkorzy\u015bci i ograniczenia\n z tym zwi\u0105zane, dokona\u0142a analizy \nwarto\u015bci anga\u017cowania si\u0119\n w tego rodzaju dzia\u0142ania (wskaza\u0142a korzy\u015bci \u2013 zar\u00f3wno dla student\u00f3w, dydaktyk\u00f3w, opiekun\u00f3w k\u00f3\u0142 naukowych, jak i dla uczelni). \n\nWieloletnia praktyka, obserwacja i refleksja tego procesu doprowadzi\u0142a Joann\u0119 do przekonania, \u017ce wsp\u00f3lne wypracowanie zasad dobrej wsp\u00f3\u0142pracy tworzy \u015brodowisko sprzyjaj\u0105ce zaanga\u017cowaniu student\u00f3w. Poznacie zatem \nteori\u0119 samostanowienia\n (ang. \nself-determination theory\n) i trzy kluczowe jej elementy \u2013 \nwspieranie autonomii, kompetencji i relacji spo\u0142ecznych\n. To one zwi\u0119kszaj\u0105 \nwewn\u0119trzn\u0105 motywacj\u0119\n student\u00f3w do dzia\u0142ania i buduj\u0105 ich \ndobrostan\n.\n\nDodatkowo na przyk\u0142adzie cyklicznego seminarium \nCyfrowe czwartki\n Joanna opowiedzia\u0142a nam jak studenci mog\u0105 pom\u00f3c w \nrozwijaniu kompetencji cyfrowych \nczynnych nauczycieli oraz jak anga\u017cowa\u0107 student\u00f3w w projekty ukierunkowane na rozwi\u0105zywanie problem\u00f3w w praktyce.\n\n____________\n\nJoanna Pitura\n jest doktorem nauk humanistycznych w zakresie j\u0119zykoznawstwa. Obecnie pracuje jako adiunkt na Uniwersytecie Komisji Edukacji Narodowej (wcze\u015bniej Uniwersytet Pedagogiczny im. KEN) w Krakowie, w Instytucie Filologii Angielskiej, Katedrze Cyfrowej Edukacji J\u0119zykowej. Prowadzi wyk\u0142ady i \u0107wiczenia dotycz\u0105ce, m.in. dydaktyki cyfrowej, sztucznej inteligencji, gamifikacji, metodologii bada\u0144 naukowych oraz zarz\u0105dzania wiedz\u0105 osobist\u0105. Jest te\u017c opiekunem naukowym \nStudencko-Doktoranckiego Ko\u0142a Naukowego SNEC\n dzia\u0142aj\u0105cego w ramach Instytutu Filologii Angielskiej UKEN. Jej aktualne zainteresowania badawcze obejmuj\u0105 proces nauczania i uczenia si\u0119 j\u0119zyka angielskiego w oparciu o symulacje i powa\u017cne gry, wspomagany sztuczn\u0105 inteligencj\u0105, z wykorzystaniem rzeczywisto\u015bci wirtualnej, koncentruj\u0105c si\u0119 na efektywno\u015bci procesu nauczania i uczenia si\u0119 tego j\u0119zyka. Autorka monografii \u201eGamification for engagement with language learning tasks\u201d, wydanej przez Wydawnictwo Naukowe Uniwersytetu Pedagogicznego w Krakowie w 2022 roku.\n\nSpotkanie prowadzi\u0142a \nEwa Zarzycka-Piskorz\n.\n\nWebinaroteka\nKategorie\nNadchodz\u0105ce webinary\n\nTre\u015bci tej strony dost\u0119pne s\u0105 na licencji\nCreative Commons\n\nUznanie autorstwa - Na tych samych warunkach 4.0 Mi\u0119dzynarodowe\n\nMo\u017ce Ci\u0119 te\u017c zainteresowa\u0107\n\nAutonomia, kompetencje, relacje \u2013 klucz do skutecznej wsp\u00f3\u0142pracy ze studentami\nwebinar\n19 czerwiec 2024, godz. 10:00 \nIn\u017cynier Plus. O kompetencjach spo\u0142ecznych na uczelni technicznej\nwebinar\n10 listopada 2020 \nDigCompEdu \u2013 narz\u0119dzie \u201cnaszych czas\u00f3w\u201d\nartyku\u0142\nCyfrowa podr\u00f3\u017c \u2013 Historia rozwoju kompetencji cyfrowych 1.1\nartyku\u0142\nI Kongres Kompetencji Cyfrowych\nartyku\u0142", "metadata": {"url": "https://www.cel.agh.edu.pl/webinar/autonomia-kompetencje-relacje-klucz-do-skutecznej-wspolpracy-ze-studentami/", "title": "Autonomia, kompetencje, relacje - klucz do skutecznej wsp\u00f3\u0142pracy ze studentami - CeLiID AGH", "depth": 3, "duplicate": false, "content_hash": "d928af514e6c2e6461354bbe1ceae055", "word_count": 449, "headings": [{"level": 1, "text": "Mo\u017ce Ci\u0119 te\u017c zainteresowa\u0107"}, {"level": 3, "text": "Autonomia, kompetencje, relacje \u2013 klucz do skutecznej wsp\u00f3\u0142pracy ze studentami"}, {"level": 3, "text": "In\u017cynier Plus. O kompetencjach spo\u0142ecznych na uczelni technicznej"}, {"level": 3, "text": "DigCompEdu \u2013 narz\u0119dzie \u201cnaszych czas\u00f3w\u201d"}, {"level": 3, "text": "Cyfrowa podr\u00f3\u017c \u2013 Historia rozwoju kompetencji cyfrowych 1.1"}, {"level": 3, "text": "I Kongres Kompetencji Cyfrowych"}]}}