{"content": "# Kierunek elektronika i telekomunikacja AGH | Wydzia\u0142 Informatyki, Elektroniki i Telekomunikacji AGH\n\nURL: https://iet.agh.edu.pl/kierunek-elektronika-i-telekomunikacja-agh/\nCrawled: 2025-03-19 21:30:40\n\nKierunek studi\u00f3w: Elektronika i Telekomunikacja\n\nKandydaci\n\nCyberbezpiecze\u0144stwo\n\nElektronika\n\nElektronika i telekomunikacja\n\nElectronics and Telecommunications\n\nNowoczesne technologie w kryminalistyce\n\nTeleinformatyka\n\nStudia niestacjonarne\n\nStudia podyplomowe\n\nStudia I stopnia  - in\u017cynierskie\n\nStudia II stopnia  - magisterskie\n\nStudia I stopnia  - in\u017cynierskie\n\nI miejsce\u00a0\n\n\u201eStudiuj\u0119 Elektronik\u0119 i Telekomunikacj\u0119\u201d\n\n\u2013 \nOBEJRZYJ WIDEO\nOpis kierunku:\nSystemy IT, kt\u00f3re b\u0119d\u0105 rozwijane i wdra\u017cane w perspektywie 3-5 lat wymagaj\u0105 wykwalifikowanych kadr \u2013 in\u017cynier\u00f3w z kompetencjami w zakresie projektowania, wdra\u017cania i eksploatacji system\u00f3w o rosn\u0105cej z\u0142o\u017cono\u015bci. Poszukiwani s\u0105 specjali\u015bci, kt\u00f3rzy potrafi\u0105 rozwija\u0107 technologie i kreowa\u0107 rozwi\u0105zania spe\u0142niaj\u0105ce wymagania gospodarki. Szczeg\u00f3lnie poszukiwani s\u0105 specjali\u015bci, kt\u00f3rzy w oparciu o zaawansowane technologie IT potrafi\u0105 projektowa\u0107, testowa\u0107 i wdra\u017ca\u0107 zupe\u0142nie nowe rozwi\u0105zania.\u00a0\nStudia na kierunku Elektronika i Telekomunikacja to studia dwustopniowe. Oferuj\u0105 rozw\u00f3j osobisty i doskona\u0142e przygotowanie do pracy zawodowej. Co rok aktualizowany program kszta\u0142cenia obejmuje przedmioty obowi\u0105zkowe i obieralne, dzi\u0119ki kt\u00f3rym student kszta\u0142tuje \u015bcie\u017ck\u0119 rozwoju zawodowego. Kierunek Elektronika i Telekomunikacja cieszy si\u0119 du\u017c\u0105 popularno\u015bci\u0105. Absolwenci s\u0105 pracownikami cenionymi za rozleg\u0142\u0105 wiedz\u0119 i umiej\u0119tno\u015bci.\nCo absolwent wie?\u00a0\nAbsolwent studi\u00f3w na kierunku Elektronika i Telekomunikacja ma solidn\u0105 wiedz\u0119 w zakresie cyfrowego przetwarzania i analizowania sygna\u0142\u00f3w, umiej\u0119tno\u015b\u0107 programowania (Asembler, VHDL, C, C++, Java, Python), symulacji i projektowania analogowych i cyfrowych uk\u0142ad\u00f3w elektronicznych, programowania mikroprocesor\u00f3w i system\u00f3w wbudowanych, system\u00f3w operacyjnych, a tak\u017ce walidacji urz\u0105dze\u0144 w rzeczywistym \u015brodowisku pracy i prowadzenia pomiar\u00f3w. Posiada umiej\u0119tno\u015b\u0107 projektowania i budowy urz\u0105dze\u0144 do komunikacji bezprzewodowej i \u015bwiat\u0142owodowej, budowy operatorskich sieci kom\u00f3rkowych, sieci Wi-Fi klasy operatorskiej oraz tworzenia us\u0142ug sieciowych. Absolwent zna zasady organizacji system\u00f3w i sieci oraz stosuje najlepsze wzorce w zakresie zarz\u0105dzania nimi. Zna tak\u017ce zasady in\u017cynierii ruchu i jako\u015bci us\u0142ug. Rozumie architektur\u0119 i protoko\u0142y sieci Internet. W pracy badawczo-rozwojowej potrafi wykorzysta\u0107 wiedz\u0119 o architekturach i systemach. Dla pasjonat\u00f3w studia na tym kierunku s\u0105 bram\u0105 do kariery naukowej.\nCo absolwent potrafi\n ?\nStudia na kierunku Elektronika i Telekomunikacja doskonale przygotowuj\u0105 do pracy w charakterze projektanta rozwi\u0105za\u0144 sprz\u0119towo-programowych, opartych o specjalizowane analogowe i cyfrowe uk\u0142ady scalone, uk\u0142ady programowalne oraz procesory. Podczas budowy urz\u0105dze\u0144 elektronicznych, w\u015br\u00f3d nich telekomunikacyjnych, korzysta z narz\u0119dzi pomiarowych (generatory, oscyloskopy, testery protoko\u0142\u00f3w, analizatory widma, karty pomiarowe). Potrafi przeprowadza\u0107 symulacje komputerowe uk\u0142ad\u00f3w elektronicznych. Potrafi konfigurowa\u0107 urz\u0105dzenia (rutery, zapory ogniowe) oraz protoko\u0142y komunikacyjne w lokalnych i rozleg\u0142ych sieciach oraz us\u0142ugi w sieciach. Potrafi zarz\u0105dza\u0107 sieciami komputerowymi oraz diagnozowa\u0107 je, implementowa\u0107 algorytmy, tworzy\u0107 w\u0142asne oprogramowanie uk\u0142adowe, kreowa\u0107 serwisy i rozwija\u0107 aplikacje sieciowe dla Internetu.\u00a0\nPraca po studiach i awans\nAbsolwenci kierunku Elektronika i Telekomunikacja na WIET s\u0105 cenionymi specjalistami na rynku pracy. Podejmuj\u0105 zatrudnienie w przedsi\u0119biorstwach zajmuj\u0105cych si\u0119 projektowaniem, rozwojem i wdra\u017caniem system\u00f3w telekomunikacyjnych, w koncernach IT, kt\u00f3re maj\u0105c oddzia\u0142y w Polsce rozwijaj\u0105 systemy kom\u00f3rkowe przysz\u0142ej generacji, albo u operator\u00f3w telekomunikacyjnych, gdzie trudni\u0105 si\u0119 rozbudow\u0105 i utrzymaniem \u015bwiat\u0142owodowych i bezprzewodowych system\u00f3w teleinformatycznych, a tak\u017ce w firmach polskich, kt\u00f3re zajmuj\u0105 si\u0119: projektowaniem i opracowywaniem system\u00f3w. Podejmuj\u0105 prac\u0119 w firmach pracuj\u0105cych nad rozwojem urz\u0105dze\u0144 i oprogramowania jak i tych, kt\u00f3re oferuj\u0105 nowoczesne us\u0142ugi cyfrowe.\nAbsolwent\u00f3w kierunku Elektronika i Telekomunikacja zatrudniaj\u0105 mi\u0119dzy innymi: Motorola Solutions, Nokia Solutions and Networks, COMARCH, Capgemini, Ailleron, IBM, CISCO, Akamai i Semihalf. \nKierunek prowadzony r\u00f3wnie\u017c w formie niestacjonarnej.\n\nStudia II stopnia  - magisterskie\n\nI miejsce \n\n\u201eStudia magisterskie \u2013 dlaczego warto?\u201d\n\nOBEJRZYJ WIDEO\nStudia II stopnia na kierunku Elektronika i Telekomunikacja na Wydziale WIET umo\u017cliwiaj\u0105 wyb\u00f3r jednej z dw\u00f3ch \u015bcie\u017cek dyplomowania. S\u0105 to:\nSystemy Wbudowane,\nSieci i Us\u0142ugi.\nCo absolwent wie ?\nAbsolwent studi\u00f3w na kierunku Elektronika i Telekomunikacja \u015bcie\u017cka dyplomowania Systemy Wbudowane ma solidn\u0105 wiedz\u0119 w zakresie cyfrowego przetwarzania i analizowania sygna\u0142\u00f3w, umiej\u0119tno\u015b\u0107 programowania (Asembler, VHDL, C, C++, Java, Python), symulacji i projektowania analogowych i cyfrowych uk\u0142ad\u00f3w elektronicznych, programowania mikroprocesor\u00f3w i system\u00f3w wbudowanych, system\u00f3w operacyjnych, a tak\u017ce walidacji urz\u0105dze\u0144 w rzeczywistym \u015brodowisku pracy i prowadzenia pomiar\u00f3w. W pracy badawczo-rozwojowej potrafi wykorzysta\u0107 wiedz\u0119 o architektach i systemach. Dla pasjonat\u00f3w studia na tym kierunku s\u0105 bram\u0105 do kariery naukowej.\nCo absolwent potrafi ?\nStudia na kierunku Elektronika i Telekomunikacja doskonale przygotowuj\u0105 do pracy w charakterze projektanta rozwi\u0105za\u0144 sprz\u0119towo-programowych, opartych o specjalizowane analogowe i cyfrowe uk\u0142ady scalone, uk\u0142ady programowalne oraz procesory. Podczas budowy urz\u0105dze\u0144 elektronicznych, w\u015br\u00f3d nich tak\u017ce telekomunikacyjnych, korzysta z narz\u0119dzi pomiarowych (generatory, oscyloskopy, testery protoko\u0142\u00f3w, analizatory widma, karty pomiarowe). Potrafi przeprowadza\u0107 symulacje komputerowe uk\u0142ad\u00f3w elektronicznych. Potrafi implementowa\u0107 algorytmy, tworzy\u0107 w\u0142asne oprogramowanie uk\u0142adowe, a tak\u017ce kreowa\u0107 i rozwija\u0107 aplikacje sieciowe dla Internetu Rzeczy.\nPraca po studiach i awans\nAbsolwenci kierunku Elektronika i Telekomunikacja na WIET s\u0105 cenionymi specjalistami na rynku pracy. Podejmuj\u0105 zatrudnienie w przedsi\u0119biorstwach zajmuj\u0105cych si\u0119 projektowaniem, rozwojem i wdra\u017caniem system\u00f3w telekomunikacyjnych, w koncernach IT, kt\u00f3re maj\u0105c oddzia\u0142y w Polsce rozwijaj\u0105 systemy kom\u00f3rkowe przysz\u0142ej generacji, albo u operator\u00f3w telekomunikacyjnych, gdzie trudni\u0105 si\u0119 rozbudow\u0105 i utrzymaniem \u015bwiat\u0142owodowych i bezprzewodowych system\u00f3w teleinformatycznych, a tak\u017ce w firmach polskich, kt\u00f3re zajmuj\u0105 si\u0119: projektowaniem i opracowywaniem system\u00f3w. Podejmuj\u0105 prac\u0119 w firmach pracuj\u0105cych nad rozwojem urz\u0105dze\u0144 i oprogramowania jak i tych, kt\u00f3re oferuj\u0105 nowoczesne us\u0142ugi cyfrowe.\nAbsolwent\u00f3w kierunku Elektronika i Telekomunikacja zatrudniaj\u0105 mi\u0119dzy innymi: Motorola Solutions, Nokia Solutions and Networks, COMARCH, Capgemini, Ailleron, IBM, CISCO, Akamai i Semihalf.\n\nRekrutacja\n\nProgram zaj\u0119\u0107 - Sylabus AGH\n\n\"z Przymru\u017ceniem oka\"\n\nNie, nie, nie, to nie jest kopia Elektroniki. Na tym kierunku po\u0142o\u017cono nacisk w\u0142a\u015bnie na ten drugi tytu\u0142owy cz\u0142on nazwy. Prawda, na obu kierunkach b\u0119dzie fizyka i matematyka. Jednak zamiast wyk\u0142ad\u00f3w o uk\u0142adach i tranzystorach, b\u0119dzie wi\u0119cej zaj\u0119\u0107 po\u015bwi\u0119conych programowaniu, systemom, sygna\u0142om i sieciom. Nawet bli\u017cej temu kierunkowi do informatyki. Ka\u017cdy z wydzia\u0142\u00f3w ma w\u0142asny s\u0142owniczek ciekawych s\u0142\u00f3w. Na tych studiach zrozumiesz co to znaczy \u201edebugowanie\u201d, \u201erouting\u201d, \u201emultipleksacja\u201d, \u201eestymacja\u201d, \u201etrasy statyczne\u201d oraz inne poj\u0119cia, kt\u00f3re brzmi\u0105 zdecydowanie lepiej od \u0142aci\u0144skich sentencji. Poznasz tak\u017ce podstawy ekonomii. Oczywi\u015bcie zach\u0119camy Ci\u0119 do rekrutacji na ten kierunek, jednak mo\u017cesz r\u00f3wnie\u017c wybra\u0107 go w j\u0119zyku angielskim. Na pewno poznasz tam wielu student\u00f3w z innych kraj\u00f3w. Jednak przede wszystkim poznasz ca\u0142e nazewnictwo, terminologi\u0119 i nauk\u0119 w obcym j\u0119zyku, co mo\u017ce by\u0107 szczeg\u00f3lnie przydatne w tej dziedzinie. Telekomunikacja to codzienno\u015b\u0107. Dawniej telefon stacjonarny by\u0142 szczytem techniki, a dzi\u015b kupujemy aparat, telewizor, komputer, odtwarzacz MP3, konsol\u0119 w jednym, ale z funkcj\u0105 dzwonienia i wysy\u0142ania SMS-\u00f3w. A teraz wyobra\u017a sobie, \u017ce na \u015bwiecie nagle przesy\u0142 danych zostaje wstrzymany. Jako przysz\u0142y absolwent tego kierunku, b\u0119dziesz sta\u0142 na stra\u017cy porz\u0105dku i nie dopu\u015bcisz do takiej katastrofy. Mo\u017cesz tak\u017ce kreowa\u0107 nowe us\u0142ugi i budowa\u0107 nowe urz\u0105dzenia na studiach II stopnia ze specjalno\u015bciami Sieci i Us\u0142ugi \u2013 to dla \u017c\u0105dnych wiedzy o tym, jak szybciej i wi\u0119cej przesy\u0142a\u0107 oraz \u015bwiadczy\u0107 nie ca\u0142kiem wirtualne us\u0142ugi. Za\u015b Systemy Wbudowane \u2013 dla maj\u0105cych sk\u0142onno\u015bci do projektowania super urz\u0105dze\u0144 dla medycyny, motoryzacji czy sieci szerokopasmowych.", "metadata": {"url": "https://iet.agh.edu.pl/kierunek-elektronika-i-telekomunikacja-agh/", "title": "Kierunek elektronika i telekomunikacja AGH | Wydzia\u0142 Informatyki, Elektroniki i Telekomunikacji AGH", "depth": 3, "duplicate": false, "content_hash": "2fe0d6523ca751d9d9a55d35990b8ba0", "word_count": 1049, "headings": [{"level": 2, "text": "Kierunek studi\u00f3w: Elektronika i Telekomunikacja"}, {"level": 2, "text": ""}, {"level": 2, "text": ""}, {"level": 2, "text": ""}, {"level": 2, "text": "I miejsce"}, {"level": 2, "text": ""}, {"level": 2, "text": ""}, {"level": 2, "text": "\u201eStudiuj\u0119 Elektronik\u0119 i Telekomunikacj\u0119\u201d\u2013OBEJRZYJ WIDEO"}, {"level": 2, "text": "Co absolwent wie?"}, {"level": 2, "text": "Co absolwent potrafi?"}, {"level": 2, "text": "Praca po studiach i awans"}, {"level": 2, "text": "Systemy Wbudowane,"}, {"level": 2, "text": "Sieci i Us\u0142ugi."}, {"level": 2, "text": "Co absolwent wie ?"}, {"level": 2, "text": "Co absolwent potrafi ?"}, {"level": 2, "text": "Praca po studiach i awans"}, {"level": 3, "text": "\"z Przymru\u017ceniem oka\""}]}}