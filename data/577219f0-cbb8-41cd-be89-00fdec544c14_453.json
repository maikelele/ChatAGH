{"content": "# Hakerzy na wojnie z Zachodem \u2013 AGH NAUKA spotkania (nr 31)-- Serwis Akademii G\u00f3rniczo-Hutniczej \n\nURL: https://agh.edu.pl/nauka/artykuly/detail-1/hakerzy-na-wojnie-zachodem-agh-nauka-spotkania-nr-31\nCrawled: 2025-03-19 21:12:18\n\nHakerzy na wojnie z Zachodem \u2013 AGH NAUKA spotkania (nr 31) \n\n 09/01/2025 \n\nCz\u0119stotliwo\u015b\u0107 cyberatak\u00f3w na infrastruktur\u0119 krytyczn\u0105 w pa\u0144stwach zachodnich, kt\u00f3re testuj\u0105 odporno\u015b\u0107 kluczowych system\u00f3w na wrogie dzia\u0142ania, wzros\u0142a wraz z intensyfikacj\u0105 napi\u0119cia mi\u0119dzynarodowego. Uderzenia przeprowadzane przez haker\u00f3w mog\u0105 pozbawi\u0107 pr\u0105du rzesze odbiorc\u00f3w, spowodowa\u0107 chaos komunikacyjny czy sparali\u017cowa\u0107 systemy niezb\u0119dne do dzia\u0142ania administracji publicznej \u2013 przynajmniej je\u015bli wierzy\u0107 doniesieniom medialnym. Czy tego typu katastroficzne scenariusze mog\u0105 si\u0119 kiedy\u015b spe\u0142ni\u0107, jak zapobiega\u0107 atakom cybernetycznym oraz w jaki spos\u00f3b odpowiada\u0107 w sytuacji, gdy ju\u017c do nich dojdzie porozmawiamy osobami specjalizuj\u0105cymi si\u0119 w tematyce cyberbezpiecze\u0144stwa. Zapraszamy 16 stycznia, o godz. 18.00, do bud. U-2 (sala audytoryjna, ul. Reymonta 7) oraz online \nna kanale YouTube AGH\n. Wst\u0119p wolny.\n\nProgram wydarzenia:\n\n18.00-19.00 \u2013 dyskusja: \u201eCyberataki na infrastruktur\u0119 krytyczn\u0105: czy parali\u017c kraju to realny scenariusz?\u201d\n 19.00-19.30 \u2013 pytania do panelist\u00f3w od publiczno\u015bci\n\nPaneli\u015bci:\n\nDr Dominika Dziwisz\n\nAdiunkt w Katedrze Bezpiecze\u0144stwa Narodowego UJ. Doktorat z wyr\u00f3\u017cnieniem na temat polityki cyberbezpiecze\u0144stwa USA uzyska\u0142a na Wydziale Studi\u00f3w Mi\u0119dzynarodowych i Politycznych UJ w 2014 roku. Jej badania koncentruj\u0105 si\u0119 na analizie strategii i polityki cyberbezpiecze\u0144stwa pa\u0144stw, cyberwojnie i szarej strefie dzia\u0142a\u0144 wojennych, a tak\u017ce zwi\u0105zkami Big Data z prawami cz\u0142owieka. Od 2022 r. kieruje angloj\u0119zycznymi programami studi\u00f3w licencjackich, International Relations and Area Studies (IRAS) oraz Global and Development Studies (GLAD), na Uniwersytecie Jagiello\u0144skim.\n\nAndrzej Sidor\n\nKierownik Referatu ds. Cyberbezpiecze\u0144stwa w Urz\u0119dzie m. Krakowa. Koordynuje i sprawuje og\u00f3lny nadz\u00f3r nad prawid\u0142owym funkcjonowaniem miejskich system\u00f3w informatycznych. Jest odpowiedzialny za monitoring oraz ochron\u0119 cybernetyczn\u0105 kluczowej infrastruktury miasta. Absolwent WAT, ATR i AGH. Ekspert w zakresie cyberbezpiecze\u0144stwa, kt\u00f3ry do\u015bwiadczenie zawodowe zdobywa\u0142 wsp\u00f3\u0142uczestnicz\u0105c w budowie system\u00f3w teleinformatycznych na potrzeby NATO. Posiada liczne certyfikaty.\n\nP\u0142k rez. Piotr Januszewicz\n\nAbsolwent Wydzia\u0142u Elektroniki i Technik Informacyjnych Politechniki Warszawskiej oraz Studi\u00f3w Podyplomowych na Wydziale Cybernetyki Wojskowej Akademii Technicznej. Rzeczoznawca w zakresie Technicznej Ochrony Mienia. Wsp\u00f3\u0142tw\u00f3rca i pierwszy szef Centrum Bezpiecze\u0144stwa Cybernetycznego Si\u0142 Zbrojnych. By\u0142y dyrektor Departamentu Cyberbezpiecze\u0144stwa w Ministerstwie Cyfryzacji odpowiedzialny za opracowanie Strategii Cyberbezpiecze\u0144stwa Pa\u0144stwa oraz Ustawy o Krajowym Systemie Cyberbezpiecze\u0144stwa. Wyk\u0142adowca akademicki z zakresu cyberbezpiecze\u0144stwa.\n\nPowr\u00f3t", "metadata": {"url": "https://agh.edu.pl/nauka/artykuly/detail-1/hakerzy-na-wojnie-zachodem-agh-nauka-spotkania-nr-31", "title": "Hakerzy na wojnie z Zachodem \u2013 AGH NAUKA spotkania (nr 31)-- Serwis Akademii G\u00f3rniczo-Hutniczej ", "depth": 2, "duplicate": false, "content_hash": "0ad0aa0b9b7db490b8e07c21c4f0c730", "word_count": 330, "headings": [{"level": 1, "text": "Hakerzy na wojnie z Zachodem \u2013 AGH NAUKA spotkania (nr 31)"}, {"level": 2, "text": "Program wydarzenia:"}, {"level": 2, "text": "Paneli\u015bci:"}, {"level": 3, "text": "Dr Dominika Dziwisz"}, {"level": 3, "text": "Andrzej Sidor"}, {"level": 3, "text": "P\u0142k rez. Piotr Januszewicz"}, {"level": 2, "text": "Inne artyku\u0142y z kategorii Nauka"}, {"level": 2, "text": "Najnowsze artyku\u0142y"}, {"level": 2, "text": "Stopka"}]}}