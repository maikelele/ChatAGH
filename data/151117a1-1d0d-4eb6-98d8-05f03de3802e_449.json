{"content": "# Jerzy Grzymek \u2013 Historia AGH\n\nURL: https://historia.agh.edu.pl/mediawiki/index.php?title=Jerzy_Grzymek&oldid=80250\nCrawled: 2025-03-19 22:17:35\n\nJerzy Grzymek\n\nZ Historia AGH\n\nWersja z dnia 14:52, 5 wrz 2023 autorstwa \nHieronimSienski\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nJerzy Grzymek\n\nNazwisko\n\nGrzymek\n\nImi\u0119 / imiona\n\nJerzy\n\nTytu\u0142y / stanowiska\n\nProf. dr in\u017c.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n9 kwietnia 1908\n\nMiejsce urodzenia\n\nIwkowa\n\nData \u015bmierci\n\n4 maja 1990\n\nMiejsce \u015bmierci\n\nKrak\u00f3w\n\nDyscyplina/specjalno\u015bci\n\ntechnologia materia\u0142\u00f3w budowlanych\n, \ntechnologia zwi\u0105zk\u00f3w siarkowych\n, \ntechnologia zwi\u0105zk\u00f3w glinu\n\nPe\u0142nione funkcje\n\nDziekan Wydzia\u0142u Ceramicznego AGH (1964\u20131967)\n\nWydzia\u0142\n\nWydzia\u0142 Ceramiczny\n\nRok przyznania doktoratu h.c. AGH\n\n1979\n\nPow\u00f3d przyznania doktoratu h.c. AGH\n\nza zas\u0142ugi dla rozwoju chemii, a\u00a0w\u00a0szczeg\u00f3lno\u015bci fizykochemii stosowanej materia\u0142\u00f3w budowlanych oraz kompleksowych metod wytwarzania materia\u0142\u00f3w wi\u0105\u017c\u0105cych z\u00a0ubogich rud i\u00a0odpad\u00f3w przemys\u0142owych wraz z\u00a0uznan\u0105 w\u00a0\u015bwiecie metod\u0105 pozyskiwania tlenku glinu i\u00a0cement\u00f3w szybkosprawnych\n\nOdznaczenia i nagrody\n\nKrzy\u017c Wielki Orderu Odrodzenia Polski\n, \nKrzy\u017c Komandorski Orderu Odrodzenia Polski\n, \nSrebrny Krzy\u017c Zas\u0142ugi\n, \nZ\u0142oty Krzy\u017c Zas\u0142ugi\n, \nMedal Komisji Edukacji Narodowej\n, \nMedal 10-lecia Polski Ludowej\n, \nMedal 30-lecia Polski Ludowej\n, \nMedal 40-lecia Polski Ludowej\n\nFunkcje\nGdzie\nod\ndo\nDziekan\nWydzia\u0142 Ceramiczny\n1964\n1967\n\nProf. dr in\u017c. \nJerzy Grzymek\n (1908\u20131990)\n\nDyscyplina/specjalno\u015bci: technologia materia\u0142\u00f3w budowlanych, technologia zwi\u0105zk\u00f3w siarkowych, technologia\u00a0zwi\u0105zk\u00f3w glinu\n\nNota biograficzna\n\nUrodzi\u0142 si\u0119 9 kwietnia 1908 roku w\u00a0Iwkowej k. Brzeska, zmar\u0142 4 maja 1990 roku w\u00a0Krakowie. Pochowany na Cmentarzu Rakowickim.\n\nUko\u0144czy\u0142 Gimnazjum im. Jana Sobieskiego w\u00a0Krakowie. Po studiach chemicznych w\u00a0Politechnice Lwowskiej, podj\u0105\u0142 prac\u0119 jako st. asystent w\u00a0Katedrze Technologii Wielkiego Przemys\u0142u Nieorganicznego i\u00a0Elektrochemii Technicznej tam\u017ce (1932\u20131935). W 1936 roku rozpocz\u0105\u0142 prac\u0119 w Zak\u0142adach \"Solvay\" w Krakowie, nast\u0119pnie w Cementowni \"Grodziec\" w B\u0119dzinie jako kierownik produkcji, awansuj\u0105c na stanowisko naczelnego in\u017cyniera.\n\nPodczas okupacji pracowa\u0142 jako chemik i palacz piec\u00f3w obrotowych. Od 1942 roku dzia\u0142a\u0142 w  Armii Krajowej. By\u0142 \u017co\u0142nierzem 120. Pu\u0142ku Piechoty 106. Dywizji \"Tysi\u0105ca\" w okr\u0119gu miechowsko-pi\u0144czowskim.\n\nW 1945 roku zosta\u0142 pe\u0142nomocnikiem rz\u0105du ds. odbudowy przemys\u0142u cementowego na \u015al\u0105sku Opolskim, funkcj\u0119 t\u0119 pe\u0142ni\u0142 do 1948 roku. Od 1946 roku nale\u017ca\u0142 do PPR, od 1949 roku do PZPR. Zosta\u0142 dyrektorem Zjednoczenia Fabryk Cementu w Sosnowcu. W tym okresie przygotowa\u0142 te\u017c do budowy podstawowe obiekty planu 6-letniego, m.in. 3 cementownie \u2013 zabezpieczaj\u0105c dla nich import maszyn i urz\u0105dze\u0144. W 1951 roku zosta\u0142 powo\u0142any na stanowisko wiceministra Przemys\u0142u Lekkiego. By\u0142 organizatorem i kierownikiem powsta\u0142ego w 1953 roku Ministerstwa Przemys\u0142u Materia\u0142\u00f3w Budowlanych. W latach 1955\u20131960 by\u0142 podsekretarzem stanu tego\u017c ministerstwa, w 1957 roku przemianowanego na Ministerstwo Budownictwa i Przemys\u0142u Materia\u0142\u00f3w Budowlanych.\n\nR\u00f3wnolegle z prac\u0105 w przemy\u015ble zajmowa\u0142 si\u0119 dzia\u0142alno\u015bci\u0105 naukowo-dydaktyczn\u0105. Przyczyni\u0142 si\u0119 do powstania w 1951 roku \nWydzia\u0142u Ceramicznego\n Akademii G\u00f3rniczo-Hutniczej. Obj\u0105\u0142 kierownictwo Katedry Technologii Wi\u0105\u017c\u0105cych Materia\u0142\u00f3w Budowlanych i Beton\u00f3w.\n\nW 1954 roku zosta\u0142 mianowany profesorem nadzwyczajnym, a w 1971 roku profesorem zwyczajnym. \n\nJednak\u017ce stopie\u0144 doktora uzyska\u0142 w 1957 roku na podstawie pracy \"Znaczenie zewn\u0119trznej budowy kryszta\u0142\u00f3w alitu w cementach portlandzkich dla budownictwa szybko\u015bciowego i zimowego\", kt\u00f3rej promotorem by\u0142 profesor Jerzy Konarzewski.\n\nW latach 1964\u20131967 pe\u0142ni\u0142 funkcj\u0119 Dziekana Wydzia\u0142u Ceramicznego. W tym czasie zainicjowa\u0142 prac\u0119 nad przebudow\u0105 struktury uczelni. \n\nJest autorem kilkudziesi\u0119ciu opracowa\u0144 i\u00a0monografii z\u00a0zakresu technologii zwi\u0105zk\u00f3w siarkowych, technologii zwi\u0105zk\u00f3w glinu, technologii materia\u0142\u00f3w budowlanych. Opracowa\u0142 m.in. metod\u0119 spiekowego otrzymywania Al2O3 o\u00a0wysokiej czysto\u015bci z\u00a0tanich surowc\u00f3w nieboksytowych (zwanej odt\u0105d metod\u0105 Grzymka).\n\nBy\u0142 organizatorem Wydzia\u0142u Ceramicznego w\u00a0AGH oraz Instytutu Technologii Krzemian\u00f3w w\u00a0Warszawie, Instytutu Przemys\u0142u Wi\u0105\u017c\u0105cych Materia\u0142\u00f3w Budowlanych w\u00a0Opolu, a tak\u017ce inicjatorem budowy cementowni \u201eNowiny\u201d w\u00a0Kielcach. \n\nCz\u0142onek rzeczywisty Polskiej Akademii Nauk (od 1973 roku). Doktor Honoris Causa AGH (1979).\n\nAutor oko\u0142o 170 prac naukowych i opracowa\u0144 technicznych, z czego 50 wydanych w zagranicznej literaturze fachowej. Autor oko\u0142o 30 patent\u00f3w, w tym 16 zagranicznych. Wypromowa\u0142 17 doktor\u00f3w, by\u0142 recenzentem 27 prac doktorskich i habilitacyjnych.\n\nOd 1998 roku Jego imi\u0119 nosi zbudowany w latach 1969\u20131974 budynek Wydzia\u0142u In\u017cynierii Materia\u0142owej i Ceramiki \u2013 pawilon B-6, zwany popularnie \u201eGrzymk\u00f3wk\u0105\u201d. Nazwa jest jak najbardziej s\u0142uszna, gdy\u017c do jego zbudowania przyczyni\u0142 si\u0119 profesor Jerzy Grzymek. W budynku znajduje si\u0119 tablica pami\u0105tkowa jemu po\u015bwi\u0119cona.\n\nOdznaczenia i nagrody\n\nKrzy\u017c Wielki Orderu Odrodzenia Polski\n, \nKrzy\u017c Komandorski Orderu Odrodzenia Polski\n, \nSrebrny Krzy\u017c Zas\u0142ugi\n i \nZ\u0142oty Krzy\u017c Zas\u0142ugi\n, \nMedal Komisji Edukacji Narodowej\n, Order Budowniczego Polski Ludowej, \nOdznaka tytu\u0142u honorowego \u201eZas\u0142u\u017cony Nauczyciel Polskiej Rzeczypospolitej Ludowej\u201d\n, \nOrder Sztandaru Pracy\n I klasy, \nMedal 10-lecia Polski Ludowej\n, \nMedal 30-lecia Polski Ludowej\n, \nMedal 40-lecia Polski Ludowej\n, Zas\u0142u\u017cony dla Budownictwa i Przemys\u0142u Materia\u0142\u00f3w Budowlanych, Medal of Honor od American Biographical Institute, Z\u0142ota Odznaka Honorowa NOT, Z\u0142ota Odznaka Honorowa SITPMB. By\u0142 r\u00f3wnie\u017c trzykrotnym laureatem Nagr\u00f3d Pa\u0144stwowych.\n\n\u0179r\u00f3d\u0142a do biogramu\n\nKsi\u0105\u017cki\n\nBiogramy uczonych polskich\u00a0: suplement. Oprac. A. \u015ar\u00f3dka. Warszawa 1993, s. 63-65\n\nEncyklopedia Krakowa. Krak\u00f3w 2000, s. 269\n\nEncyklopedyczny s\u0142ownik s\u0142awnych Polak\u00f3w. Pod red. J. Borowca. Warszawa 1996, s. 439\n\nKto jest kim w ceramice\u00a0: 50 lecie Wydzia\u0142u In\u017cynierii Materia\u0142owej i Ceramiki\u00a0: 1949-1999. [AGH]. Krak\u00f3w 1999, s. 10, 32-35, 57, [foto]\n\nKto jest kim w Polsce\u00a0: informator biograficzny. Red. zesp\u00f3\u0142 L. Becela [et al.]. Warszawa 1989, s. 373-374\n\nMo\u0142dawa T.: Ludzie w\u0142adzy 1944-1991\u00a0: w\u0142adze pa\u0144stwowe i polityczne Polski wed\u0142ug stanu na dzie\u0144 28 II 1991. Warszawa 1991, s. 107, 183, 202-204, 358\n\nNon omnis moriar\u2026\u00a0: groby profesor\u00f3w AGH Cmentarz Rakowicki. [Z. 1]. Oprac. H. Sie\u0144ski. Krak\u00f3w 2018, s. 31-32, [foto]\n\nS\u0142ownik biograficzny technik\u00f3w polskich. Z. 6. Red. T. Skarzy\u0144ski. Warszawa 1995, s. 45-46\n\n\u015ar\u00f3dka A.: Uczeni polscy XIX-XX stulecia. T. 1\u00a0: A-G. Warszawa 1994, s. 603-605, [foto]\n\nVademecum Krakowskie '91. Krak\u00f3w 1991, s. 96\n\nWielka Ksi\u0119ga 85-lecia Akademii G\u00f3rniczo-Hutniczej. [Oprac.] zesp\u00f3\u0142 aut. K. Piko\u0144 (red. naczelny), A. Soko\u0142owska (dyrektor projektu), K. Piko\u0144. Gliwice 2004, s. 109-110, [foto]\n\nWydzia\u0142 In\u017cynierii Materia\u0142owej i Ceramiki AGH w 70-lecie swojej dzia\u0142alno\u015bci. Krak\u00f3w 2019, s. 14, [foto]\n\nZ dziej\u00f3w Akademii G\u00f3rniczo-Hutniczej w Krakowie w latach 1919-1967. Oprac. J. Sulima-Samuj\u0142\u0142o oraz zesp\u00f3\u0142 aut. Krak\u00f3w 1970, s. 622 (Wydawnictwa Jubileuszowe 1919-1969)\n\nArtyku\u0142y\n\nBiuletyn Rektora\n [\nAGH\n] 1983, maj, s. 11-12\n\nBiuletyn Rektora\n [\nAGH\n] 1988, 15 kwietnia, s. 2-3\n\nBiuletyn Rektora\n [\nAGH\n] 1988, czerwiec, s. 4-5\n\nGrzymek J.: Moje wa\u017cniejsze prace naukowe i technologiczne w okresie przed- i powojennym. \nCement Wapno Gips\n 1988, nr 4-5, s. 83-86\n\nJerzy Grzymek\u00a0: z \u017ca\u0142obnej karty. \nSzk\u0142o i Ceramika\n 1990, nr 4, s. 33, [foto]\n\nMazurkiewicz L.: W czterdziestolecie pracy naukowej Profesora in\u017c. Jerzego Grzymka. \nCement, Wapno, Gips\n 1973, nr 11, s. 337-339\n\nNedoma J.: Jerzy Grzymek. \nNauka Polska\n 1978, R. 26, nr 10, s. 81-85, [foto]\n\nPodrzucki C.: Konwent Senior\u00f3w AGH w dw\u00f3ch ostatnich kadencjach swej dzia\u0142alno\u015bci. \nBiuletyn Informacyjny Pracownik\u00f3w AGH\n 2001, nr 90, s. 7-8\n\nProf. Jerzy Grzymek. \nBiuletyn Rektora\n 1983, maj, s. 12\n\nSie\u0144ski H.: Profesor Jerzy Grzymek\u00a0: tablice  - pami\u0119\u0107 wiecznie \u017cywa - cz\u0119\u015b\u0107 4. \nBiuletyn AGH\n 2013, nr 66-67, s. 27-29, [foto]\n\nSylwetka naukowa prof. dra in\u017c. Jerzego Grzymka cz\u0142onka rzeczywistego Polskiej Akademii Nauk. \nCement Wapno Gips\n 1988, nr 4-5, s. 81-83\n\nSylwetka naukowa prof. dra in\u017c. Jerzego Grzymka cz\u0142onka rzeczywistego Polskiej Akademii Nauk. \nZeszyty Naukowe AGH\n\u00a0; nr 1314. [Seria] \nCeramika\n  1990, z. 55, s. 7-13\n\nWykaz os\u00f3b, kt\u00f3re otrzyma\u0142y Doktoraty Honoris Causa Akademii G\u00f3rniczo-Hutniczej. \nBiuletyn Informacyjny Pracownik\u00f3w AGH\n 1994, nr 5, s. 18\n\nInne\n\nDyplom nadania DHC AGH (na podstawie materia\u0142\u00f3w Muzeum Historii AGH)\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Jerzy_Grzymek&oldid=80250\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/mediawiki/index.php?title=Jerzy_Grzymek&oldid=80250", "title": "Jerzy Grzymek \u2013 Historia AGH", "depth": 3, "duplicate": false, "content_hash": "6f02734b1ddbf7136351dbb92584531d", "word_count": 1188, "headings": [{"level": 1, "text": "Jerzy Grzymek"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}