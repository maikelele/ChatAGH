{"content": "#  Pracownicze Plany Kapita\u0142owe -- Serwis Akademii G\u00f3rniczo-Hutniczej \n\nURL: https://agh.edu.pl/pracownicy/pracownicze-plany-kapitalowe\nCrawled: 2025-03-19 21:18:35\n\nSkip to content \u2193\n\n Pracownicze Plany Kapita\u0142owe \n\nPracownicze Plany Kapita\u0142owe (PPK) to dobrowolny program d\u0142ugoterminowego oszcz\u0119dzania dla pracownik\u00f3w, z przeznaczeniem na wyp\u0142at\u0119 po 60. roku \u017cycia. PPK tworzone i wsp\u00f3\u0142finansowane s\u0105 wsp\u00f3lnie przez pracownik\u00f3w, pracodawc\u00f3w oraz pa\u0144stwo. Ustawa o PPK wesz\u0142a w\u00a0\u017cycie 1 stycznia 2019 r. Jednostki bud\u017cetowe, w\u00a0tym uczelnie publiczne, przyst\u0105pi\u0142y do systemu w styczniu br. Oznacza to obowi\u0105zek wdro\u017cenia Pracowniczych Plan\u00f3w Kapita\u0142owych w\u00a0AGH. \n\nWskazani przez Rektora AGH, w\u00a0uzgodnieniu z\u00a0przedstawicielami dzia\u0142aj\u0105cych w\u00a0AGH zwi\u0105zk\u00f3w zawodowych, reprezentanci pracodawcy wybrali instytucj\u0119 zarz\u0105dzaj\u0105c\u0105 PPK w\u00a0AGH. Jest to Towarzystwo Funduszy Inwestycyjnych PZU SA (TFI PZU), z\u00a0kt\u00f3rym zawarto umow\u0119. Wyboru dokonano na podstawie analizy por\u00f3wnawczej pracowniczych plan\u00f3w kapita\u0142owych oferowanych przez instytucje finansowe dopuszczone do zarz\u0105dzania PPK.\n\nPrywatne i\u00a0imienne rachunki Pracowniczych Plan\u00f3w Kapita\u0142owych b\u0119d\u0105 zasilane wp\u0142atami os\u00f3b zatrudnionych, podmiotu zatrudniaj\u0105cego oraz wp\u0142at\u0105 powitaln\u0105 i\u00a0dop\u0142atami rocznymi od pa\u0144stwa. Program jest obowi\u0105zkowy dla podmiotu zatrudniaj\u0105cego (pracodawcy, zleceniodawcy) i\u00a0dobrowolny dla os\u00f3b zatrudnionych (pracownika, zleceniobiorcy).\n\n9 kwietnia 2021 r. AGH zawar\u0142a z TFI PZU umow\u0119 o\u00a0prowadzenie Pracowniczych Plan\u00f3w Kapita\u0142owych (PPK). Data ta jest istotna do okre\u015blenia wieku os\u00f3b zatrudnionych (pracownik\u00f3w, zleceniobiorc\u00f3w pobieraj\u0105cych wynagrodzenie podlegaj\u0105ce obowi\u0105zkowemu ubezpieczeniu emerytalnemu i rentowemu).\n\nPracodawca jest zobowi\u0105zany do zawarcia umowy o prowadzenie PPK w imieniu i na rzecz wszystkich os\u00f3b, kt\u00f3re uko\u0144czy\u0142y 18 lat i nie uko\u0144czy\u0142y 55 lat.\n\nOsoby kt\u00f3re uko\u0144czy\u0142y 55 lat, ale nie uko\u0144czy\u0142y 70 lat staj\u0105 si\u0119 uczestnikami wy\u0142\u0105cznie na ich wniosek.\n\nOsoby, kt\u00f3re 9 kwietnia 2021 r. obchodz\u0105 55. urodziny zalicza si\u0119 do grupy os\u00f3b, kt\u00f3re musz\u0105 z\u0142o\u017cy\u0107 wniosek o zawarcie w ich imieniu umowy o prowadzenie PPK.\n\nOsoby, kt\u00f3re 9 kwietnia 2021 r. obchodz\u0105 70. urodziny nie mog\u0105 ju\u017c by\u0107 uczestnikami PPK.\n\nZasady ponownego autozpaisu do PPK\n (30 stycznia 2023 r.)\n\nRegulamin Prowadzenia Pracowniczego Planu Kapita\u0142owego przez PPK InPZU Specjalistyczny Fundusz Inwestycyjny Otwarty\n\n(wersja uwzgl\u0119dniaj\u0105ca ostatni\u0105 zmian\u0119 obowi\u0105zuj\u0105c\u0105 od 21 listopada 2022 r.)\n\nKomunikat \u2013 Osoby zatrudnione, wp\u0142aty, uczestnik\n\u00a0(9 lutego 2021 r.)\n\nPrzyk\u0142adowa lista p\u0142ac z uwzgl\u0119dnieniem naliczenia wp\u0142at do PPK\n\n\u2013 \nzapoznanie si\u0119 z t\u0105 list\u0105 pozwoli lepiej zrozumie\u0107 mechanizm naliczania i rozliczania wp\u0142at oraz dostrzec osi\u0105gane korzy\u015bci z uczestnictwa w PPK (3 lutego 2021 r.)\n\nTre\u015b\u0107 pisma ok\u00f3lnego Rektora AGH w sprawie Pracowniczych Plan\u00f3w Kapita\u0142owych\n\u00a0(26 stycznia 2021 r.)\n\nPoradnik pracownika. To warto wiedzie\u0107 o PPK\n\u00a0(26 stycznia 2021 r.)\n\nDzia\u0142 Kadr AGH\n:\n Monika Seweryn-Osman\n bud. C-2, pok. 6\n T:\u00a0 12 617 41 93\n E: \nsewerynosman(at)agh.edu.pl\n\n Katarzyna Torba\n bud. C-2, pok. 6\n T: 12 617 47 94\n E: \nktorba(at)agh.edu.pl\n\nInfolinia PZU\n dla pracownik\u00f3w: tel. 22 640-05-55\n\nPortal informacyjny PFR: \nmojeppk.pl\n\nPortal informacyjny o PPK w PZU: \nemeryturaPPK.pzu.pl\n\n 1. Deklaracja o rezygnacji z dokonywania wp\u0142at do Pracowniczych Plan\u00f3w Kapita\u0142owych (PPK) \n\nDo pobrania:\n\nDeklaracja o rezygnacji z dokonywania wp\u0142at do pracowniczych plan\u00f3w kapita\u0142owych (PPK)\n\nUczestnik PPK mo\u017ce w ka\u017cdym momencie zrezygnowa\u0107 z dokonywania wp\u0142at do PPK na podstawie deklaracji z\u0142o\u017conej podmiotowi zatrudniaj\u0105cemu w formie pisemnej.\n\nMo\u017cliwe s\u0105 dwie opcje rezygnacji:\n\nprzed zawarciem umowy o prowadzenie (czyli przed 09.04.2021 r.) \u2013\u202fpracownik nie staje si\u0119 uczestnikiem PPK, jego nazwisko nie figuruje na li\u015bcie, b\u0119d\u0105cej za\u0142\u0105cznikiem do umowy o prowadzenie\u00a0\u2013 dotyczy os\u00f3b w\u202fwieku 18 do 55 lat;\n\npo zawarciu umowy o prowadzenie - pracownik nie przestaje by\u0107 uczestnikiem PPK\u00a0\u2013 od miesi\u0105ca, w kt\u00f3rym z\u0142o\u017cy\u0142 rezygnacj\u0119, przestaje si\u0119 dokonywa\u0107 za niego wp\u0142at do PPK.\n\n 2. Wniosek osoby zatrudnionej o dokonywanie wp\u0142at do pracowniczych plan\u00f3w kapita\u0142owych (PPK) dla os\u00f3b, kt\u00f3re z\u0142o\u017cy\u0142y deklaracj\u0119 rezygnacji z dokonywania wp\u0142at \n\nDo pobrania:\n\nWniosek osoby zatrudnionej o dokonywanie wp\u0142at do pracowniczych plan\u00f3w kapita\u0142owych (PPK) (dla os\u00f3b, kt\u00f3re z\u0142o\u017cy\u0142y deklaracj\u0119 rezygnacji z dokonywania wp\u0142at do PPK)\n\nUczestnik, kt\u00f3ry z\u0142o\u017cy\u0142 deklaracj\u0119 rezygnacji, mo\u017ce w ka\u017cdym czasie z\u0142o\u017cy\u0107 podmiotowi zatrudniaj\u0105cemu wniosek o dokonywanie wp\u0142at do PPK.\u00a0\n\n 3. Wniosek o zawarcie umowy o prowadzenie PPK \n\nDo pobrania:\n\nWniosek o zawarcie umowy o prowadzenie PPK\n\nDokument przeznaczony jest dla os\u00f3b zatrudnionych, kt\u00f3re uko\u0144czy\u0142y 55. rok \u017cycia i nie uko\u0144czy\u0142y 70. roku \u017cycia. Pracownik zainteresowany przynale\u017cno\u015bci\u0105 do PPK sk\u0142ada taki wniosek zatrudniaj\u0105cemu.\n\nUstawodawca okre\u015bli\u0142, \u017ce do PPK automatycznie w\u0142\u0105czane b\u0119d\u0105 osoby zatrudnione, b\u0119d\u0105ce w wieku 18-55 lat, od wynagrodzenia kt\u00f3rych odprowadzane s\u0105 obowi\u0105zkowe sk\u0142adki emerytalne i rentowe. W zwi\u0105zku z powy\u017cszym, osoby te nie sk\u0142adaj\u0105 wniosku o prowadzenie PPK.\n\n 4. Deklaracja w zakresie finansowania wp\u0142at podstawowych do Pracowniczych Plan\u00f3w Kapita\u0142owych (PPK) \n\nDo pobrania:\n\nDeklaracja w zakresie finansowania wp\u0142at podstawowych do Pracowniczych Plan\u00f3w Kapita\u0142owych (PPK)\n\nWp\u0142ata podstawowa finansowana przez uczestnika PPK mo\u017ce wynosi\u0107 mniej ni\u017c 2% wynagrodzenia, ale nie mniej ni\u017c 0,5% wynagrodzenia, je\u017celi wynagrodzenie uczestnika PPK osi\u0105gane z r\u00f3\u017cnych \u017ar\u00f3de\u0142 (czyli nie tylko w\u202fAGH) w danym miesi\u0105cu nie przekracza kwoty odpowiadaj\u0105cej 1,2-krotno\u015bci minimalnego wynagrodzenia. W 2021 r. jest to 2800.00 z\u0142 x 1,2 = 3360.00 z\u0142.\n\nJe\u017celi w kt\u00f3rymkolwiek miesi\u0105cu, w kt\u00f3rym wysoko\u015b\u0107 wp\u0142at podstawowych finansowanych przez uczestnika PPK (zgodnie z jego deklaracj\u0105) wynosi\u0142a mniej ni\u017c 2% wynagrodzenia, uczestnik osi\u0105gn\u0105\u0142 \u0142\u0105cznie miesi\u0119czne wynagrodzenie z\u202fr\u00f3\u017cnych \u017ar\u00f3de\u0142 przekraczaj\u0105ce kwot\u0119 odpowiadaj\u0105c\u0105 1,2\u2013krotno\u015bci minimalnego wynagrodzenia, to za rok, w kt\u00f3rym nast\u0105pi\u0142o takie przekroczenie, dop\u0142ata roczna nie przys\u0142uguje. Mo\u017cna tego unikn\u0105\u0107, je\u017celi odpowiednio wcze\u015bniej zostanie z\u0142o\u017cona deklaracja o rezygnacji z obni\u017cenia wp\u0142aty podstawowej.\n\nDeklaracja w zakresie finansowania wp\u0142at podstawowych lub zmiany ich wysoko\u015bci obowi\u0105zuje od miesi\u0105ca nast\u0119puj\u0105cego po miesi\u0105cu w kt\u00f3rym uczestnik PPK z\u0142o\u017cy\u0142 uwzgl\u0119dnion\u0105 przez pracodawc\u0119 deklaracj\u0119.\n\n 5. Deklaracja uczestnika ppk w zakresie finansowania wp\u0142at dodatkowych do Pracowniczych Plan\u00f3w Kapita\u0142owych (PPK) \n\nDo pobrania:\n\nDeklaracja uczestnika PPK w zakresie finansowania wp\u0142at dodatkowych do Pracowniczych Plan\u00f3w Kapita\u0142owych (PPK)\n\nWp\u0142ata dodatkowa pracownika mo\u017ce wynosi\u0107 do 2% brutto wynagrodzenia. To oznacza, \u017ce maksymalnie wp\u0142ata finansowana ze \u015brodk\u00f3w pracownika mo\u017ce stanowi\u0107 \u0142\u0105cznie 4% wynagrodzenia brutto. \u00a0\n\nDeklaracj\u0119 finansowania wp\u0142aty dodatkowej mo\u017cna z\u0142o\u017cy\u0107 w ka\u017cdym czasie. Mo\u017cna r\u00f3wnie\u017c zmieni\u0107 jej wysoko\u015b\u0107 lub zrezygnowa\u0107 z finansowania wp\u0142aty dodatkowej do PPK.\n\nDeklaracja w zakresie finansowania wp\u0142at dodatkowych, zmiany wysoko\u015bci wp\u0142at dodatkowych lub rezygnacja z ich naliczania obowi\u0105zuje od miesi\u0105ca nast\u0119puj\u0105cego, po miesi\u0105cu w kt\u00f3rym zosta\u0142a z\u0142o\u017cona.\n\n 6. O\u015bwiadczenie uczestnika PPK o zawartych w jego imieniu umowach o prowadzenie PPK u innych pracodawc\u00f3w \n\nDo pobrania:\n\nO\u015bwiadczenie uczestnika PPK o zawartych w jego imieniu umowach o prowadzenie PPK u innych pracodawc\u00f3w\n\nUczestnik PPK mo\u017ce przenie\u015b\u0107 swoje oszcz\u0119dno\u015bci do PPK nowego pracodawcy w ramach tzw. wyp\u0142aty transferowej. W terminie 7 dni, od dnia zawarcia umowy o prowadzenie PPK w imieniu i na rzecz uczestnika PPK, uczestnik PPK sk\u0142ada nowemu pracodawcy o\u015bwiadczenie o zawartych wcze\u015bniej w jego imieniu umowach o prowadzenie PPK. W o\u015bwiadczeniu nale\u017cy poda\u0107 oznaczenie instytucji finansowych (nazwa, NIP), z kt\u00f3rymi pracownik ma zawarte umowy. Pracodawca niezw\u0142ocznie informuje o obowi\u0105zku z\u0142o\u017cenia w imieniu uczestnika wniosku o wyp\u0142at\u0119 transferow\u0105 oraz o mo\u017cliwo\u015bci zg\u0142oszenia sprzeciwu do dokonania ww. wyp\u0142aty.\n\n 7. O\u015bwiadczenie uczestnika o braku zgody na z\u0142o\u017cenie przez pracodawc\u0119 wniosku o wyp\u0142at\u0119 transferow\u0105 \n\nDo pobrania:\n\nO\u015bwiadczenie uczestnika o braku zgody na z\u0142o\u017cenie przez pracodawc\u0119 wniosku o wyp\u0142at\u0119 transferow\u0105\n\nOsoba, kt\u00f3ra otrzyma\u0142a od pracodawcy informacj\u0119, \u017ce zamierza on zleci\u0107 wyp\u0142at\u0119 transferow\u0105 \u015brodk\u00f3w zgromadzonych w PPK by\u0142ego pracodawcy, w terminie 7 dni od dnia otrzymania ww. informacji, mo\u017ce z\u0142o\u017cy\u0107 pisemne o\u015bwiadczenie o braku zgody na z\u0142o\u017cenie w jego imieniu wniosku o wyp\u0142at\u0119 transferow\u0105 \u015brodk\u00f3w zgromadzonych na jego rachunku w poprzedniej instytucji finansowej na rachunek w instytucji finansowej, z kt\u00f3r\u0105 umow\u0119 zawar\u0142 na jego rzecz i w jego imieniu aktualny pracodawca. Termin b\u0119dzie zachowany, je\u017celi w ci\u0105gu 7 dni o\u015bwiadczenie uczestnika zostanie z\u0142o\u017cone AGH, tj. dostarczone w spos\u00f3b umo\u017cliwiaj\u0105cy zapoznanie si\u0119 z nim.\n\nUwaga: Uczestnik PPK mo\u017ce w tym samym czasie by\u0107 stron\u0105 wi\u0119cej ni\u017c jednej umowy o prowadzenie PPK.\n\n 8. O\u015bwiadczenie wskazuj\u0105ce/odwo\u0142uj\u0105ce osoby uprawnione do otrzymania \u015brodk\u00f3w zgromadzonych na rachunku PPK po \u015bmierci uczestnika PPK \n\n\u015arodki zgromadzone na koncie PPK nale\u017c\u0105 do uczestnika, mo\u017ce on nimi dysponowa\u0107 tak\u017ce na wypadek swojej \u015bmierci. Mo\u017ce wskaza\u0107 instytucji finansowej, z kt\u00f3r\u0105 ma umow\u0119, jedn\u0105 osob\u0119 lub wi\u0119cej, kt\u00f3re mog\u0105 po jego \u015bmierci otrzyma\u0107 zgromadzone \u015brodki. Mo\u017ce te\u017c okre\u015bli\u0107 w jaki spos\u00f3b podzieli\u0107 je pomi\u0119dzy wskazane osoby. Wskazanie os\u00f3b uprawnionych jest uprawnieniem a nie obowi\u0105zkiem, wi\u0119c je\u015bli go nie b\u0119dzie to \u015brodki wejd\u0105 w sk\u0142ad spadku i b\u0119d\u0105 podlega\u0142y dziedziczeniu na zasadach og\u00f3lnych\u00a0\u2013 czyli zostan\u0105 przeniesione na konto PPK os\u00f3b uprawnionych do dziedziczenia, a w przypadku, kiedy osoby te nie b\u0119d\u0105 w PPK \u2013 na konto IKE, PPE lub zostan\u0105 zwr\u00f3cone w formie pieni\u0119\u017cnej.\n\nW przypadku \u015bmierci uczestnika PPK, kt\u00f3ry pozostawa\u0142 w zwi\u0105zku ma\u0142\u017ce\u0144skim, wybrana instytucja finansowa dokonuje wyp\u0142aty transferowej po\u0142owy \u015brodk\u00f3w zgromadzonych na rachunku PPK zmar\u0142ego uczestnika na rachunek PPP, IKE, PPE ma\u0142\u017conka lub w formie pieni\u0119\u017cnej na wniosek ma\u0142\u017conka w zakresie, w jakim \u015brodki te stanowi\u0142y przedmiot ma\u0142\u017ce\u0144skiej wsp\u00f3lnoty maj\u0105tkowej. Pozosta\u0142a cz\u0119\u015b\u0107 \u015brodk\u00f3w jest przekazana osobom uprawnionym.\n\nO\u015bwiadczenie wskazuj\u0105ce osoby uprawnione uczestnik PPK sk\u0142ada za po\u015brednictwem serwisu \nin PZU\n, do kt\u00f3rego otrzyma dost\u0119p, po zawarciu umowy o prowadzenie PPK, czyli po 8 kwietnia br. Uczestnik b\u0119dzie m\u00f3g\u0142 z\u0142o\u017cy\u0107 o\u015bwiadczenie w formie pisemnej w oddziale PZU. Wz\u00f3r druku b\u0119dzie dost\u0119pny w serwisie in PZU.\n\nUwaga: Pracodawca (AGH) nie jest upowa\u017cniony do przyjmowania o\u015bwiadcze\u0144 wskazuj\u0105cych/odwo\u0142uj\u0105cych osoby uprawnione do otrzymania \u015brodk\u00f3w zgromadzonych na rachunku PPK, po \u015bmierci uczestnika PPK.\n\nDeklaracje i wnioski nale\u017cy sk\u0142ada\u0107 w formie pisemnej, opatrzone dat\u0105 i w\u0142asnor\u0119cznym podpisem. \n\nPracownicy (niezale\u017cnie czy maj\u0105 dodatkowo zawarte z AGH umowy cywilnoprawne)\n Miejsce sk\u0142adania: portiernia pawilon C-1 z informacj\u0105:\u00a0\n dla Centrum Spraw Pracowniczych, Dzia\u0142 Kadr\n W celu lepszej ochrony Pa\u0144stwa danych osobowych, sugeruj\u0119 sk\u0142adanie deklaracji i wniosk\u00f3w w zaklejonych kopertach zaadresowanych:\u00a0\n Centrum Spraw Pracowniczych, Dzia\u0142 Kadr.\n Deklaracje i wnioski mo\u017cna r\u00f3wnie\u017c przes\u0142a\u0107 na adres:\n Akademia G\u00f3rniczo-Hutnicza im. Stanis\u0142awa Staszica w Krakowie\n Centrum Spraw Pracowniczych, Dzia\u0142 Kadr\n pawilon C-2, pok\u00f3j 7\n al. Mickiewicza 30\n 30-059 Krak\u00f3w\n\nOsoby (nieb\u0119d\u0105ce pracownikami AGH) kt\u00f3re maj\u0105 zawarte z AGH umowy cywilnoprawne i ich wynagrodzenie podlega obowi\u0105zkowo ubezpieczeniom emerytalnym i rentowym \u2013 w rozumieniu ustawy o PPK s\u0105 zatrudnionymi i dla potrzeb PPK s\u0105 identycznie traktowani jak pracownicy\n\n Miejsce sk\u0142adania: portiernia pawilon C-1 z informacj\u0105: dla Kwestury \u2013 Sekcja Wyp\u0142at R\u00f3\u017cnych.\n W celu lepszej ochrony Pa\u0144stwa danych osobowych, sugeruj\u0119 sk\u0142adanie deklaracji i wniosk\u00f3w w zaklejonych kopertach zaadresowanych: KWESTURA \u2013 Sekcja Wyp\u0142at R\u00f3\u017cnych\n Deklaracje i wnioski mo\u017cna r\u00f3wnie\u017c przes\u0142a\u0107 na adres:\n Akademia G\u00f3rniczo-Hutnicza im. Stanis\u0142awa Staszica w Krakowie\n KWESTURA \u2013 Sekcja Wyp\u0142at R\u00f3\u017cnych, pawilon C-1, pok\u00f3j 16\n al. Mickiewicza 30\n 30-059 Krak\u00f3w\n\nStopka\n\nW\u0142adze\n\nWydzia\u0142y, szko\u0142a doktorska, jednostki\n\nFakty i liczby\n\nHistoria i tradycja\n\nOferta badawcza\n\nOferta dla biznesu\n\nSpo\u0142eczna odpowiedzialno\u015b\u0107\n\nStudia\n\nKierunki studi\u00f3w\n\nStudia podyplomowe\n\nKursy i szkolenia\n\nOpen AGH \u2013 Otwarte Zasoby Edukacyjne\n\nBaza Danych o Autorach i Publikacjach AGH\n\nBiuletyn Informacji Publicznej\n\nZam\u00f3wienia publiczne\n\nFinansowanie z bud\u017cetu pa\u0144stwa\n\nOferty pracy\n\nDla medi\u00f3w\n\nPatronaty\n\nSklep Internetowy AGH\n\nKontakt\n\nSpis pracownik\u00f3w\n\nOchrona danych osobowych\n\nR\u00f3wno\u015b\u0107 w AGH\n\nDeklaracja dost\u0119pno\u015bci\n\nCyberbezpiecze\u0144stwo\n\nPoczta AGH\n\nMapa strony\n\nBack", "metadata": {"url": "https://agh.edu.pl/pracownicy/pracownicze-plany-kapitalowe", "title": " Pracownicze Plany Kapita\u0142owe -- Serwis Akademii G\u00f3rniczo-Hutniczej ", "depth": 2, "duplicate": false, "content_hash": "300a0cea865663311f67c1e0f6451470", "word_count": 1712, "headings": [{"level": 1, "text": "Pracownicze Plany Kapita\u0142owe"}, {"level": 2, "text": "Stopka"}]}}