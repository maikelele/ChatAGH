{"content": "# \n            Formy wsp\u00f3\u0142pracy\n            | Wydzia\u0142 Informatyki AGH\n        \n\nURL: https://www.informatyka.agh.edu.pl/pl/badania-i-rozwoj/formy-wspolpracy/\nCrawled: 2025-03-19 21:37:46\n\nJak mo\u017cesz z nami wsp\u00f3\u0142pracowa\u0107?\n\nDLA SZK\u00d3\u0141\n\nJe\u017celi jeste\u015b przedstawicielem szko\u0142y - zapraszamy na\u00a0Dni Otwarte AGH\u00a0oraz\u00a0\nNoce Naukowc\u00f3w\n, organizowane co roku w Ma\u0142opolsce\n\n(\nLINK\n)\n.\n\nNiestety, mimo najszczerszych ch\u0119ci, ze wzgl\u0119du na ilo\u015b\u0107 obowi\u0105zk\u00f3w realizowanych przez naszych pracownik\u00f3w nie jeste\u015bmy w stanie zapewni\u0107 oprowadzania grup poza tego typu wydarzeniami.\n\nSzukasz lekcji podstaw cyberbezpiecze\u0144stwa, higieny cyfrowej i walki z dezinformacj\u0105 dla swojej szko\u0142y lub klasy? Skontaktuj si\u0119 z nami! Napisz na adres\n\npturek@agh.edu.pl\n\ni dowiedz si\u0119, co przygotowali\u015bmy w ramach projektu \nCyfrowy \u015awiat\n!\n\nDLA\u00a0 IN\u017bYNIER\u00d3W\n\nJeste\u015b in\u017cynierem lub studentem pragn\u0105cym zdoby\u0107 do\u015bwiadczenie w pracy deweloperskiej?\u00a0 Zapraszamy do rekrutacji i pracy przy realizacji naszych projekt\u00f3w rozwojowych, na warunkach komercyjnych.\n\nDLA BIZNESU\n\nSzukasz partnera do wsp\u00f3\u0142pracy np. przy realizacji projekt\u00f3w, prowadzeniu wsp\u00f3lnych prac in\u017cynierskich, magisterskich, doktorskich - napisz do nas! Nasz zesp\u00f3\u0142 do\u015bwiadczony w realizacji projekt\u00f3w B+R mo\u017ce pom\u00f3c Ci wnie\u015b\u0107 istotny wk\u0142ad w rozw\u00f3j polskiej nauki i kszta\u0142towanie przysz\u0142o\u015bci! \nDowiedz si\u0119 wi\u0119cej tutaj.\n\nChcesz rozwija\u0107 kompetencje swoich pracownik\u00f3w? Poszukujesz kurs\u00f3w, szkole\u0144 lub studi\u00f3w podyplomowych z r\u00f3\u017cnych dziedzin Informatyki, Data Science lub Cyberbezpiecze\u0144stwa? Wybierz prowadzone przez praktyk\u00f3w z wieloletnim do\u015bwiadczeniem, pracownik\u00f3w AGH \u2013 jednej z wiod\u0105cych uczelni technicznych w Polsce! Poznaj nasz\u0105 ofert\u0119:\n\nhttps://podyplomowe.informatyka.agh.edu.pl/\n\nDLA NAUKOWC\u00d3W I DYDAKTYK\u00d3W\u00a0\n\nJeste\u015b naukowcem zainteresowanym tematami zwi\u0105zanymi z ICT? Zapraszamy do wsp\u00f3\u0142pracy w ramach realizacji projekt\u00f3w (naszych lub Twoich), i rekrutacji na stanowisko badawczo-dydaktyczne!\n\nJe\u015bli jeste\u015b dydaktykiem z do\u015bwiadczeniem w obszarze Informatyki czy Cyberbezpiecze\u0144stwa, zapraszamy do wsp\u00f3\u0142pracy w ramach realizacji przedsi\u0119wzi\u0119\u0107 dydaktycznych i rekrutacji na stanowiska dydaktyczne.\n\nDLA INSTYTUCJI KULTURY I EDUKACJI\n\nChcesz zrealizowa\u0107 projekt wykorzystuj\u0105cy nowe technologie np. w szeroko poj\u0119tej dzia\u0142alno\u015bci artystycznej? Zorganizowa\u0107 inicjatyw\u0119 edukacyjn\u0105, wydarzenie naukowe lub innowacyjne lub zaprosi\u0107 naszych naukowc\u00f3w do wzi\u0119cia udzia\u0142u w Twoim projekcie? Napisz do nas i um\u00f3w si\u0119 na spotkanie!\n\nDLA MEDI\u00d3W\n\nSzukasz eksperta w dziedzinie technologii informatycznych i komunikacyjnych, sztucznej inteligencji, Data Science, Big Data, technologii kwantowych, cyberbezpiecze\u0144stwa, informatyki \u015bledczej lub pokrewnej? Chcesz zaprosi\u0107 do udzia\u0142u w swoim programie kogo\u015b, kto potrafi w przyst\u0119pny spos\u00f3b opowiedzie\u0107 o nowych technologiach i odkryciach naukowych w ICT? S\nkontaktuj si\u0119 z dzia\u0142em promocji\n:\u00a0\npromocja@informatyka.agh.edu.pl\n\nDLA\u00a0 KA\u017bDEGO\n\nJeste\u015b osob\u0105 z pomys\u0142em, ch\u0119ci\u0105, wizj\u0105 wychodz\u0105c\u0105 poza wy\u017cej podane ramy - po prostu napisz do nas, zobaczymy ciekawego mo\u017cemy wsp\u00f3lnie zrobi\u0107 :)\n\nNapisz do nas!\n\n\u00a0 informatyka@agh.edu.pl", "metadata": {"url": "https://www.informatyka.agh.edu.pl/pl/badania-i-rozwoj/formy-wspolpracy/", "title": "\n            Formy wsp\u00f3\u0142pracy\n            | Wydzia\u0142 Informatyki AGH\n        ", "depth": 3, "duplicate": false, "content_hash": "9356a7fcbb491e8298d7fc42f8e950e3", "word_count": 370, "headings": [{"level": 1, "text": "Formy wsp\u00f3\u0142pracy"}, {"level": 3, "text": "Jak mo\u017cesz z nami wsp\u00f3\u0142pracowa\u0107?"}, {"level": 4, "text": "DLA SZK\u00d3\u0141"}, {"level": 4, "text": "DLA\u00a0 IN\u017bYNIER\u00d3W"}, {"level": 4, "text": "DLA BIZNESU"}, {"level": 4, "text": "DLA NAUKOWC\u00d3W I DYDAKTYK\u00d3W"}, {"level": 4, "text": "DLA INSTYTUCJI KULTURY I EDUKACJI"}, {"level": 4, "text": "DLA MEDI\u00d3W"}, {"level": 4, "text": "DLA\u00a0 KA\u017bDEGO"}, {"level": 4, "text": ""}, {"level": 4, "text": "Napisz do nas!"}, {"level": 3, "text": "informatyka@agh.edu.pl"}, {"level": 5, "text": "Informacja o cookies"}]}}