{"content": "#  Projekty -- Centrum Doskona\u0142o\u015bci Sztucznej Inteligencji \n\nURL: https://cdsi.agh.edu.pl/projekty\nCrawled: 2025-03-19 21:39:23\n\nPrzejd\u017a do tre\u015bci\n\nPrzejd\u017a do stopki\n\n Projekty \n\nWsp\u00f3\u0142pracujemy z firmami i jednostkami naukowymi, realizuj\u0105c projekty badawczo-rozwojowe po\u015bwi\u0119cone sztucznej inteligencji, maj\u0105ce na celu wzmocnienie potencja\u0142u technologicznego i innowacyjno\u015bci. Specjalizujemy si\u0119 w realizacji:\n\nprojekt\u00f3w finansowanych przez Narodowe Centrum Bada\u0144 i Rozwoju, kt\u00f3rych g\u0142\u00f3wnym celem jest dostarczenie zaawansowanych narz\u0119dzi, w tym system\u00f3w AI, wspomagaj\u0105cych dzia\u0142alno\u015b\u0107 polskich instytucji naukowych i przemys\u0142owych;\n\nprojekt\u00f3w badawczych dotycz\u0105cych analizy r\u00f3\u017cnych rodzaj\u00f3w danych i poprawy efektywno\u015bci proces\u00f3w technologicznych, wspieraj\u0105cych dzia\u0142alno\u015b\u0107 zar\u00f3wno sektora publicznego, jak i prywatnego.\n\nW zakres naszych kompetencji wchodzi tworzenie zaawansowanego oprogramowania AI wspomagaj\u0105cego analiz\u0119 danych, predykcj\u0119 zdarze\u0144, detekcj\u0119 anomalii i identyfikacj\u0119 wzorc\u00f3w. Nasze narz\u0119dzia s\u0105 dostosowane do specyficznych potrzeb u\u017cytkownik\u00f3w ko\u0144cowych. Je\u015bli jeste\u015b pracownikiem instytucji zainteresowanej wykorzystaniem sztucznej inteligencji i szukasz informacji o naszych produktach, zapraszamy na stron\u0119 \nOferta\n.\n\nW razie pyta\u0144 dotycz\u0105cych naszego dzia\u0142ania lub mo\u017cliwo\u015bci nawi\u0105zania wsp\u00f3\u0142pracy napisz na adres e-mail: \nceai(at)agh.edu.pl\n.\n\nTytu\u0142 projektu:\n Integracja wnioskowania, uczenia si\u0119, optymalizacji i\u00a0interpretacji w\u00a0celu przyspieszonej komercjalizacji inteligentnych system\u00f3w oprogramowania nowej generacji\n\nOkres realizacji: \n01.09.2023 r.\u00a0\u2013 31.08.2028 r.\n\nWarto\u015b\u0107 projektu: \n20\u00a0199\u00a0950 PLN\n\nCel projektu:\n Celem jest zwi\u0119kszenie potencja\u0142u naukowego i B+R Polski w obszarze sztucznej inteligencji. Efektem realizacji projektu b\u0119dzie opublikowanie w presti\u017cowym wydawnictwie/wydawnictwach o zasi\u0119gu mi\u0119dzynarodowym, poddanych wcze\u015bniejszej ewaluacji, wynik\u00f3w bada\u0144 zrealizowanych w ramach projektu. Presti\u017c i zakres zasi\u0119gu mi\u0119dzynarodowego publikowanych wynik\u00f3w bada\u0144 stanowi element oceny eksperckiej.\n\nProjekt finansowany jako Wsp\u00f3lne Przedsi\u0119wzi\u0119cie - Narodowego Centrum Nauki i Narodowego Centrum Bada\u0144 i Rozwoju\u00a0w ramach konkursu og\u0142oszonego 30.07.2021 r. pod nazw\u0105 \u201eARTIQ \u2013 Centra Doskona\u0142o\u015bci AI\u201d, celem kt\u00f3rego jest stworzenie Centrum Doskona\u0142o\u015bci AI jako wysoko wyspecjalizowanego zespo\u0142u badawczego dzia\u0142aj\u0105cego przy polskich podmiotach, kierowanego przez wysokiej klasy naukowc\u00f3w \u2013 Lider\u00f3w - o mi\u0119dzynarodowej renomie i wyr\u00f3\u017cniaj\u0105cym si\u0119 dorobku naukowym, wdro\u017ceniowym i organizacyjnym.\n\nAkademia G\u00f3rniczo - Hutnicza im. Stanis\u0142awa Staszica w Krakowie\u00a0realizuje projekt \u201eMedical University of Lodz \u2013 Digital Medicine Center (MULDiMediC)\u201d.\n\nProjekt realizowany jest przez Konsorcjum w sk\u0142adzie:\n \u00a0\u00a0\u00a0 \u2022 Uniwersytet Medyczny w \u0141odzi (Lider)\n \u00a0\u00a0\u00a0 \u2022 Samodzielny Publiczny Zak\u0142ad Opieki Zdrowotnej Uniwersytecki Szpital Kliniczny nr 1 im. Norberta Barlickiego Uniwersytetu Medycznego w \u0141odzi (Partner)\n \u00a0\u00a0\u00a0 \u2022 Samodzielny Publiczny Zak\u0142ad Opieki Zdrowotnej Uniwersytecki Szpital Kliniczny nr 2 Uniwersytetu Medycznego w \u0141odzi (Partner)\n \u00a0\u00a0\u00a0 \u2022 Samodzielny Publiczny Zak\u0142ad Opieki Zdrowotnej Centralny Szpital Kliniczny Uniwersytetu Medycznego w \u0141odzi (Partner)\n \u00a0\u00a0\u00a0 \u2022 Uniwersytet \u0141\u00f3dzki (Partner)\n \u00a0\u00a0\u00a0 \u2022 Akademia G\u00f3rniczo - Hutnicza im. Stanis\u0142awa Staszica w Krakowie (Partner)\n\nProjekt finansowany jest ze \u015brodk\u00f3w Agencji Bada\u0144 Medycznych w ramach Konkursu Tworzenie i rozw\u00f3j Regionalnych Centr\u00f3w Medycyny Cyfrowej, nr ABM/2023/2. Numer umowy: 2023/ABM/02/00009. Kwota dofinansowania projektu: 29\u00a0980 257,15 z\u0142. Kwota dofinansowania dla Akademii G\u00f3rniczo - Hutniczej im. Stanis\u0142awa Staszica w Krakowie: 849\u00a0164,40 z\u0142.\n\nOPIS PROJEKTU:\n\nProjekt MULDiMediC ma na celu stworzenie nowej jako\u015bci w obszarach bada\u0144 biomedycznych i medycyny klinicznej. Przedsi\u0119wzi\u0119cie wzmocni potencja\u0142 kluczowych szpitali specjalistycznych wojew\u00f3dztwa \u0142\u00f3dzkiego, zwielokrotni mo\u017cliwo\u015bci bada\u0144 w zakresie medycyny molekularnej oraz biobankowania, a tak\u017ce stworzy faktyczne centrum analiz, testowania i wdra\u017cania rozwi\u0105za\u0144 informatycznych, biostatystycznych i bioinformatycznych do praktyki klinicznej i naukowej.\n Aby ujednolici\u0107 dokumentacj\u0119 medyczn\u0105, stworzy\u0107 sp\u00f3jny system referencyjny i zoptymalizowa\u0107 procesy integracji, za\u015blepiania, udost\u0119pniania i analizy danych w ramach trzech wysokospecjalistycznych szpitali i grupy jednostek POZ, kt\u00f3re wsp\u00f3\u0142pracuj\u0105 z Liderem Projektu, wprowadzony zostanie szereg narz\u0119dzi wspieraj\u0105cych prac\u0119 lekarza, a tak\u017ce zakupiony zostanie odpowiedni sprz\u0119t. Model unifikacji danych w ramach system\u00f3w informatycznych szpitali pozwoli na \u0142atwiejsz\u0105 integracj\u0119, umo\u017cliwi bardziej szczeg\u00f3\u0142owe wyszukiwanie danych i zapewni skuteczniejsze monitorowanie bezpiecze\u0144stwa terapii. Wdro\u017cenie systemu asystenta lekarza z wykorzystaniem AI przyspieszy prac\u0119 personelu medycznego, dodatkowo poprawi jako\u015b\u0107 dokumentacji medycznej, co w konsekwencji zapewni wysok\u0105 jako\u015b\u0107 analiz epidemiologicznych, w tym ocen wykonalno\u015bci wymaganych do bada\u0144 klinicznych. Wzmocniona zostanie wsp\u00f3\u0142praca biobank\u00f3w w regionie - zwielokrotnione zostan\u0105 mo\u017cliwo\u015bci archiwizacji pr\u00f3bek pochodz\u0105cych z bada\u0144 klinicznych i naukowych, w szczeg\u00f3lno\u015bci w onkologii i immunologii. Poprzez integracj\u0119 na poziomie system\u00f3w analizy genetycznej, Biobank Uniwersytetu \u0141\u00f3dzkiego umo\u017cliwi wykorzystanie wsp\u00f3\u0142dzielonych zasob\u00f3w danych o zmienno\u015bci genetycznej w celu poprawy dok\u0142adno\u015bci diagnostyki ca\u0142ogenomowej.\n Zbudowany z zamierzeniem efektywno\u015bci naukowej system Regionalnego Centrum Medycyny Cyfrowej, wzmocniona infrastruktura IT i rozszerzone mo\u017cliwo\u015bci biobanku pozwol\u0105 na tworzenie rozwi\u0105za\u0144 cyfrowych, umo\u017cliwiaj\u0105cych wsp\u00f3\u0142dzielenie danych medycznych, wdra\u017canie rozwi\u0105za\u0144 z wykorzystaniem zaawansowanych statystyk i uczenia maszynowego oraz eksport danych do baz centralnych.\n Powsta\u0142e w Projekcie Regionalne Centrum Medycyny Cyfrowej u\u0142atwi pacjentom dost\u0119p do specjalistycznej opieki medycznej i zapewni nowe \u015bcie\u017cki rekrutacji do bada\u0144 klinicznych. Wyniki Projektu MULDiMediC obejm\u0105 kompleksowe podniesienie jako\u015bci danych medycznych, wzmocnienie potencja\u0142u naukowego, umo\u017cliwi\u0105 prowadzenie na skal\u0119 populacyjn\u0105 innowacyjnych bada\u0144 z zakresu analizy du\u017cych danych medycznych oraz diagnostyki ca\u0142ogenomowej.\n\nTytu\u0142 projektu:\n AI4AGH: wzmocnienie obszar\u00f3w badawczych w ramach sztucznej inteligencji\n\nOkres realizacji: \n01.09.2023 r.\u00a0\u2013 31.12.2025 r.\n\nWarto\u015b\u0107 dofinansowania: \n5\u00a0000 000 PLN\n\nCel projektu:\n Celem wsparcia jest wzmocnienie nowopowsta\u0142ej pomocniczej jednostki organizacyjnej prowadz\u0105cej dzia\u0142alno\u015b\u0107 badawcz\u0105 i badawczo-dydaktyczn\u0105 w obszarach badawczych o szczeg\u00f3lnym znaczeniu dla spo\u0142ecze\u0144stwa i gospodarki.\n G\u0142\u00f3wnym celem projektu w obszarze naukowym jest przeprowadzenie zaawansowanych bada\u0144 podstawowych AI nad efektywnymi i wydajnymi algorytmami uczenia, optymalizacji, reprezentacji danych i transformacji niezale\u017cnie od konkretnej dziedziny aplikacji.\n\nProjekt finansowany w ramach Inicjatywy Doskona\u0142o\u015bci \u2013 Uczelni Badawczej AGH \u2013 Dzia\u0142anie 23 Utworzenie uczelnianych centr\u00f3w badawczych.\n\nStopka\n\nKana\u0142 AGH w serwisie YouTube\nFanpage CDSI AGH w serwisie Facebook\nFanpage CEAI AGH w serwisie Linkedin\nKana\u0142 AGH w serwisie Twitter\nProfil CDSI AGH w serwisie Instagram\nFanpage AGH w serwisie Tiktok\n\n \u00a9 2024 Centrum Doskona\u0142o\u015bci Sztucznej Inteligencji\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://cdsi.agh.edu.pl/projekty", "title": " Projekty -- Centrum Doskona\u0142o\u015bci Sztucznej Inteligencji ", "depth": 3, "duplicate": false, "content_hash": "ba06d96f1db40fd797da6aee1f47e079", "word_count": 854, "headings": [{"level": 1, "text": "Projekty"}, {"level": 2, "text": "Stopka"}]}}