{"content": "# Inwestycje zrealizowane w ramach dotacji MEiN\n\nURL: https://www.con.agh.edu.pl/infrastruktura-badawcza/dotacja-na-inwestycje/inwestycje-zrealizowane-w-ramach-dotacji-mein/\nCrawled: 2025-03-19 21:10:48\n\nRok 2021\nWydzia\u0142 In\u017cynierii Materia\u0142owej i Ceramiki\n\nW ramach dotacji nr 7200/IA/SP/2021 zrealizowano inwestycj\u0119 \"Spektrometr Masowy Exploris 240 z chromatografem Ultimate 3000\"\n\nKwota dotacji MEiN 2 745 000,00 z\u0142, ca\u0142kowita warto\u015b\u0107 inwestycji 3 660 000,00 z\u0142\n\nInwestycja zrealizowana w ca\u0142o\u015bci w 2021 r\n\nSpektrometr mas na bazie orbitrapu Exploris 240 (Thermo Fisher Scientific, Wielka Brytania) wsp\u00f3\u0142pracuj\u0105cy z kapilarnym chromatografem cieczowym Ultimate 3000 (Thermo Fisher Scientific, Wielka Brytania) jest unikalnym systemem analitycznym, \u0142\u0105cz\u0105cym niezwykle wysok\u0105 czu\u0142o\u015b\u0107, szybko\u015b\u0107 analizy, wysok\u0105 rozdzielczo\u015b\u0107 masy pozyskane widma i zaawansowane mo\u017cliwo\u015bci fragmentacji. Konfiguracja chromatografu pozwala na separacj\u0119 1D i 2D na kolumnach kapilarnych, co pozwala na szeroki wachlarz analiz, pocz\u0105wszy od prostego podej\u015bcia proteomicznego typu bottom-up do najbardziej z\u0142o\u017conych analiz typu shotgun w badaniach proteomicznych. Dodatkowy detektor UV-VIS (wyposa\u017cony w nanoogniwo), skonfigurowany w Ultimate 3000, znacznie u\u0142atwia analizy ilo\u015bciowe z jednoczesn\u0105 identyfikacj\u0105 MS, a tak\u017ce szybkie skriningowanie analit\u00f3w o niskim MW w badaniach metabolomicznych lub odkrywaniu lek\u00f3w. System analityczny jest w pe\u0142ni kompatybilny z metodologiami znakowania, rutynowo stosowanymi w proteomice ilo\u015bciowej, takimi jak TMT, iTRAQ i inne. Najnowsza wersja oprogramowania Mascot Search Engine wraz z programami Mascot Distiller, Quantitation i Daemon Toolbox, zainstalowanymi na szybkim serwerze skonfigurowanym w lokalnym intranecie, pozwala na szybkie przetwarzanie i przechowywanie danych w lokalnym, chronionym systemie NAS.\n\nWydzia\u0142 Fizyki i Informatyki Stosowanej\n\nW ramach dotacji nr 7217/IA/SP/2021 zrealizowano inwestycj\u0119\u00a0 \"Spektrometr laserowy do precyzyjnych pomiar\u00f3w st\u0119\u017ce\u0144 gaz\u00f3w cieplarnianych\", Stacja pomiaru gaz\u00f3w cieplarnianych KASLAB na Kasprowym Wierchu w Tartach \n\nKwota dotacji MEiN 446 175,00 z\u0142, ca\u0142kowita warto\u015b\u0107 inwestycji 594 912,93 z\u0142\n\nInwestycja zrealizowana w ca\u0142o\u015bci w 2021 r.\n\nSpektrometr laserowy \u00a0z wyd\u0142u\u017con\u0105 \u015bcie\u017ck\u0105 absorpcji, przeznaczony do precyzyjnych pomiar\u00f3w atmosferycznych st\u0119\u017ce\u0144 g\u0142\u00f3wnych gaz\u00f3w \u015bladowych czynnych w efekcie cieplarnianym (CO2, CH4, H2O). Powy\u017cszy spektrometr mierzy r\u00f3wnie\u017c atmosferyczne st\u0119\u017cenia tlenku w\u0119gla (CO), wa\u017cnego indykatora proces\u00f3w spalania paliw kopalnych. Pomiar odbywa si\u0119 w re\u017cimie ci\u0105g\u0142ym (czesto\u015b\u0107 pomiar\u00f3w ok. 1 Hz).\u00a0 Analizy wykonywane spektrometrem laserowym (CRDS- cavity ring down spectroscopy) wykazuj\u0105 niezwykle wysok\u0105 dok\u0142adno\u015b\u0107 pomiar\u00f3w, dzi\u0119ki po\u0142\u0105czeniu nieosi\u0105galnej dla chromatograf\u00f3w gazowych precyzji oraz zastosowaniu dost\u0119pnej na stacji KASLAB skali pomiarowej reprezentowanej przez\u00a0 unikatowy zestaw wzorc\u00f3w.\n\nWydzia\u0142 Odlewnictwa\n\nW ramach dotacji nr 7274/IA/SP/2021 przyznano \u015brodki na realizacj\u0119 inwestycji\u00a0 \u201ePlatforma technik obrazowania i analityki do bada\u0144\u00a0 nad dziedzictwem i histori\u0105 technologii\u201d\n\nKwota dotacji MEiN 2 550\u00a0000,00 z\u0142 ca\u0142kowita warto\u015b\u0107 inwestycji 3\u00a0400\u00a0000,00 z\u0142\n\nRealizacja 2\u00a0005\u00a0000 z\u0142 w roku 2021, 1\u00a0395\u00a0000,00 z\u0142 w roku 2022 \n\nPlatforma technik obrazowania i analityki do bada\u0144 nad dziedzictwem i histori\u0105 technologii stanowi zintegrowany system badawczy s\u0142u\u017c\u0105cy naukowej wsp\u00f3\u0142pracy interdyscyplinarnej. Infrastruktura jest wyposa\u017cona w komplementarne techniki zapewniaj\u0105ce synergi\u0119 w obrazowaniu i analityce metali i stop\u00f3w, szk\u0142a, materia\u0142\u00f3w ceramicznych, surowc\u00f3w kamiennych oraz depozyt\u00f3w ziemnych. Techniki te s\u0105 wykorzystywane do identyfikacji, charakterystyki i odtworzenia dawnych element\u00f3w technologii.\n\nPlatforma jest tworzona w ramach Centrum Bada\u0144 Nawarstwie\u0144 Historycznych na Wydziale Odlewnictwa AGH we wsp\u00f3\u0142pracy z konsorcjum \"Polska infrastruktura dla bada\u0144 nad dziedzictwem kulturowym \u2013 ERIHS.PL\".\n\nW sk\u0142ad Platformy obrazowania i analityki wchodz\u0105:\nSkaningowy mikroskop elektronowy\nSystem Coral\nSystem Mountains Sem\nSystem dyspersji energii promieniowania charakterystycznego EDS\nSystem dyfrakcji elektron\u00f3w wstecznie rozproszonych EBSD\nUrz\u0105dzenie do nanoindentacji i analizy w\u0142asno\u015bci fizycznych powierzchni\nMikrofedometr do nieniszcz\u0105cej analizy \u015bwiat\u0142otrwa\u0142o\u015bci w mikroskali\nZestaw do obrazowania multispektralnego.\u00a0\n\nROK 2023\nWydzia\u0142 Wiertnictwa, Nafty i Gazu\n\nW ramach dotacji nr 7275/IA/SP/2021 zrealizowano inwestycj\u0119 \"System pomiaru parametr\u00f3w przep\u0142ywu w o\u015brodku dla przep\u0142ywu dwufazowego\"\n\nKwota dotacji MEiN 2 549 605,50 z\u0142, ca\u0142kowita warto\u015b\u0107 inwestycji 3 399 474,00 z\u0142\n\nInwestycja zrealizowana w ca\u0142o\u015bci w 2023 r\n\nUrz\u0105dzenie GeoSpec 12/53 Rock Core NMR Analyzer, dzi\u0119ki mo\u017cliwo\u015bci pomiaru pulsuj\u0105cym gradientem pola (Gradient Field Pulses), umo\u017cliwia wyznaczenie profilu nasycenia, dyspersji oraz dyfuzji uk\u0142ad\u00f3w dwufazowych gaz/ciecz oraz gaz/gaz. Urz\u0105dzenie zawiera m. in\u00a0 zintegrowane oprogramowanie GIT umo\u017cliwiaj\u0105ce interpretacj\u0119 pomiar\u00f3w wykorzystuj\u0105cych technik\u0119 PFG. Dodatkowe rozszerzenie tego urz\u0105dzenia pomiarowego NMR pozwala na pomiary w warunkach wysokiego ci\u015bnienia. Po\u0142\u0105czenie spektrometru z wysokoci\u015bnieniowymi mikro-pompami\u00a0 dozuj\u0105cymi Teledyne ISCO oraz 'tr\u00f3josiowymi' wysokoci\u015bnieniowymi core-holderami, stanowi unikatowy w skali \u015bwiatowej uk\u0142ad badawczy. Pozwala on na ca\u0142o\u015bciowe badanie przep\u0142yw\u00f3w dwufazowych przez rdzenie skalne w warunkach ustalonych oraz nieustalonych przep\u0142ywu, okre\u015blenie dynamiki i kinematyki przep\u0142yw\u00f3w, dyfuzji, dyspersji, wyznaczenie szeroko\u015bci strefy mieszania poszczeg\u00f3lnych faz, izoterm gaz\u00f3w w rdzeniu, zawarto\u015bci gazu zabsorbowanego i\u00a0zaadsorbowanego.", "metadata": {"url": "https://www.con.agh.edu.pl/infrastruktura-badawcza/dotacja-na-inwestycje/inwestycje-zrealizowane-w-ramach-dotacji-mein/", "title": "Inwestycje zrealizowane w ramach dotacji MEiN", "depth": 2, "duplicate": false, "content_hash": "0c47bc71b0d51e891c7af01bba774a59", "word_count": 672, "headings": [{"level": 1, "text": "Rok 2021"}, {"level": 1, "text": "ROK 2023"}]}}