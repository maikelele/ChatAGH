{"content": "# 50 lat WEIP AGH \u2013 Zjazd Absolwent\u00f3w Wydzia\u0142u\n\nURL: http://50latweip.agh.edu.pl\nCrawled: 2025-03-19 21:35:25\n\nTransport na Bal: Autobusy b\u0119d\u0105 odje\u017cd\u017ca\u0107 z AGH (plac przy G\u0142\u00f3wnej Bibliotece AGH, mi\u0119dzy budynkami A2 i A3, wej\u015bcie od ul. Reymonta 7) o godzinie 18:00 i 18:15.\n\nWi\u0119cej informacji\u2026\n\nDroga Absolwentko!\nDrogi Absolwencie!\n\nW 2024 roku up\u0142ywa 50 lat od momentu, kiedy po raz pierwszy w murach Akademii G\u00f3rniczo\u2013Hutniczej rozpocz\u0119li studia przyszli Absolwenci Instytutu Energochemii W\u0119gla i Fizykochemii Sorbent\u00f3w na prawach Wydzia\u0142u, kt\u00f3ry po latach przekszta\u0142ci\u0142 si\u0119 w Wydzia\u0142 Paliw i Energii, a od 2009 roku, po w\u0142\u0105czeniu w struktur\u0119 Wydzia\u0142u Mi\u0119dzywydzia\u0142owej Szko\u0142y Energetyki AGH, przyj\u0105\u0142 nazw\u0119 \nWydzia\u0142 ENERGETYKI i PALIW.\n\nZ tej okazji, Droga Kole\u017canko i Drogi Kolego, pragniemy zaprosi\u0107 Was do udzia\u0142u w naszym wsp\u00f3lnym Jubileuszu 50-lecia Wydzia\u0142u\n\nUwie\u0144czeniem obchod\u00f3w jubileuszowych jest Zjazd Absolwent\u00f3w Wydzia\u0142u, kt\u00f3ry zaplanowany zosta\u0142 na dzie\u0144 28 czerwca 2024 r., w \u201eFolwarku Zalesie\u201d w Grajowie. Zorganizowany b\u0119dzie transport z AGH do miejsca spotkania.\n \u201eFolwark Zalesie\u201d dysponuje miejscami hotelowymi, rezerwacja miejsc hotelowych we w\u0142asnym zakresie.\nwww.folwarkzalesie.pl/\n\nKoszt udzia\u0142u w Balu Absolwent\u00f3w to 390 z\u0142 brutto/osob\u0119.\n\nOp\u0142ata zawiera transport do Grajowa oraz powr\u00f3t do Krakowa na AGH oraz napoje alkoholowe.\n\nREJESTRACJA\n\nPodstawowym dla nas problemem organizacyjnym tego spotkania jest dotarcie z t\u0105 wiadomo\u015bci\u0105 do wszystkich absolwent\u00f3w, kt\u00f3rzy w znacznej cz\u0119\u015bci zmienili po uko\u0144czeniu studi\u00f3w nie tylko miejsca zamieszkania, ale r\u00f3wnie\u017c nazwiska.\nKomitet Organizacyjny nie dysponuje aktualnymi adresami wielu Koleg\u00f3w i Kole\u017canek. Dlatego zwracamy si\u0119 z pro\u015bb\u0105 o przekazanie (w miar\u0119 mo\u017cliwo\u015bci) informacji o naszym Zje\u017adzie osobom, z kt\u00f3rymi pozostajecie w kontakcie, aby i oni mogli uczestniczy\u0107 w naszym spotkaniu. Ewentualnie prosimy o przekazanie nam ich aktualnych adres\u00f3w lub telefon\u00f3w.\n\nOsoby zainteresowane prosimy o wype\u0142nienie formularza rejestracyjnego oraz dokonanie wp\u0142aty na konto otrzymane w potwierdzeniu rejestracji.  Dodatkowo prosimy o przes\u0142anie potwierdzenia wp\u0142aty na  adres e-mailowy \nweip50@agh.edu.pl \n\nPrzewodnicz\u0105cy Komitetu Organizacyjnego\n\nDziekan\nProf. dr hab. Monika Motak\n\ntel. + 48 12 617 21 55\ntel. kom. + 48 603 624 170\ne-mail: \nweip50@agh.edu.pl\n\nAl. A. Mickiewicza 30\n30 \u2013 059 Krak\u00f3w", "metadata": {"url": "http://50latweip.agh.edu.pl", "title": "50 lat WEIP AGH \u2013 Zjazd Absolwent\u00f3w Wydzia\u0142u", "depth": 3, "duplicate": false, "content_hash": "51c0e0f648f69307a15b4ccc8eeb4172", "word_count": 313, "headings": []}}