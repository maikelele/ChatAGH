{"content": "# Sukcesy - Absolwenci \u2013 Wydzia\u0142 In\u017cynierii L\u0105dowej i Gospodarki Zasobami\n\nURL: https://wilgz.agh.edu.pl/rekrutacja/sukcesy-absolwenci/\nCrawled: 2025-03-19 21:27:58\n\nHomepage\n \u00a0/\u00a0 \nRekrutacja\n \u00a0/\u00a0 \nSukcesy \u2013 Absolwenci\n Sukcesy \u2013 Absolwenci\n\n Dariusz Janik \n\n Kierownik Dzia\u0142u Zarz\u0105dzania Projektami G\u00f3rniczymi - JSW Innowacje S.A. \n\n\u201cStudiowanie na WILGZ AGH da\u0142o mi wiele mo\u017cliwo\u015bci rozwoju, kt\u00f3re przyczyniaj\u0105 \nsi\u0119 do sprostania wyzwaniom spotykanym w \u017cyciu codziennym.\u201d\n\u201cOgrom zada\u0144 oraz problem\u00f3w, z kt\u00f3rymi mamy do czynienia przez zaledwie par\u0119 lat studiowania, daje pot\u0119\u017cne wsparcie przy kreowaniu w\u0142asnego\u201eja\u201d oraz czerpaniu niezmiernych korzy\u015bci z wykorzystania przekazanej wiedzy naukowej i do\u015bwiadcze\u0144 \u2013 w \u015bwietnej studenckiej atmosferze i otoczeniu wybitnej kadry naukowej.\u201d \u201cUzyskana wiedza i samodzielno\u015b\u0107 dzia\u0142ania pozwalaj\u0105 i pomagaj\u0105 w budowaniu stabilnej pozycji zawodowej i przygotowaniu si\u0119 do pe\u0142nienia coraz to bardziej odpowiedzialnych obowi\u0105zk\u00f3w.\u201d\n\n Agata Kosi\u0144ska \n\n In\u017cynier Geotechnik - Rio Tinto \n\n\u201cWGiG jest pocz\u0105tkiem mojej najwi\u0119kszej przygody, kt\u00f3ra trwa do dzi\u015b. Wiedza nabyta \nza murami tego wydzia\u0142u oraz ludzie jakich tam spotka\u0142am towarzysz\u0105 mi po dzisiaj. \nTo w sali wyk\u0142adowej tego wydzia\u0142u zrozumia\u0142am, \u017ce wyb\u00f3r kierunku studi\u00f3w, jakiego dokona\u0142am to strza\u0142 w dziesi\u0105tk\u0119.\u201d\n\u201cPasja, wiedza i niesamowici ludzie. To studia na tym wydziale sprawi\u0142y, \u017ce moja praca sprawia mi przyjemno\u015b\u0107. Przekazano mi wiedz\u0119, kt\u00f3r\u0105 chce poszerza\u0107 i spotka\u0142am ludzi, kt\u00f3rzy inspiruj\u0105 do dzia\u0142ania.\u201d\n\u201cZdecydowanie by\u0142 to jeden z najlepszych okres\u00f3w w moim \u017cyciu. Dla mnie ten wydzia\u0142 b\u0119dzie si\u0119 zawsze kojarzy\u0107 z interesuj\u0105cymi osobami. Studenci z r\u00f3\u017cnych cz\u0119\u015bci Polski, gdzie ka\u017cdy mia\u0142 inn\u0105 wizj\u0119 na swoj\u0105 przysz\u0142o\u015b\u0107 i inne aspiracje. Wyk\u0142adowcy i prowadz\u0105cy, kt\u00f3rzy wzbudzali w nas ciekawo\u015b\u0107 do poszerzania wiedzy.\u201d\n\n Judyta Hawrysz - van Heukelem \n\n Principal Digital Enablement - BHP Singapur \n\n\u201cStudia na WILGZ AGH niew\u0105tpliwie by\u0142y dla mnie kopalnia wiedzy merytorycznej. Jeszcze wi\u0119ksz\u0105 warto\u015b\u0107 stanowi\u0142y nawi\u0105zane w trakcie studi\u00f3w kontakty z przemys\u0142em oraz innymi uczelniami w kraju i za granica..\u201d\n\u201cAktualnie pracuje w cz\u0119\u015bci komercyjnej koncernu g\u00f3rniczego BHP w Singapurze. Na aktualnym stanowisku zajmuje si\u0119 wdra\u017caniem nowych technologii cyfrowych (np. blockchain, sztuczna inteligencja, itp.). Dzia\u0142am pomi\u0119dzy biznesem, technologi\u0105 i innowacyjno\u015bci\u0105, rozwijaj\u0105c nowe trendy technologiczne w komercyjne projekty i partnerstwa o globalnym zasi\u0119gu.\u201d\n\u201cStudia zakorzenily we mnie otwartosc na nowe kultury, ciekawosc ciagle zmieniajcego sie swiata i \u00a0odwage do podejmowania wyzwan bedacych okazja do rozwoju.\u201d\n\n Gilbert Kalondji \n\n Technical Services Manager - ILUKA Sierra Rutile Limited. \n\n\u201cJu\u017c blisko trzy dekady temu postanowi\u0142em kontynuowa\u0107 rodzinn\u0105 tradycj\u0119 g\u00f3rnicz\u0105 \ni wst\u0105pi\u0142em w szeregi student\u00f3w tego Wydzia\u0142u AGH. Nie by\u0142a to jedyna opcja, kt\u00f3ra sta\u0142a w\u00f3wczas przede mn\u0105 otworem, lecz okaza\u0142a si\u0119 najlepsz\u0105 z perspektywy czasu.\u201d\n\u201cWiedza zdobyta na naszym Wydziale wraz z bardzo zaawansowanymi umiej\u0119tno\u015bciami, pozwoli\u0142y mi na pe\u0142n\u0105 utylizacj\u0119 najnowszych technologii w bran\u017cy g\u00f3rniczej i pozwoli\u0142y mi by\u0107 wsp\u00f3\u0142uczestnikiem jak r\u00f3wnie\u017c wsp\u00f3\u0142tw\u00f3rc\u0105 przedsi\u0119wzi\u0119\u0107 g\u00f3rniczych na kilku kontynentach od Arktyki poprzez Ameryk\u0119 Po\u0142udniow\u0105 po Afryk\u0119 Zwrotnikow\u0105.\u201d\n\u201cNa pytanie, dlaczego Polak od tylu lat w r\u00f3\u017cnych mi\u0119dzynarodowych firmach g\u00f3rniczych zarz\u0105dza najlepiej wykszta\u0142conymi specjalistami od geologii poszukiwawczej, projektowanie kopal\u0144, optymalizacj\u0119 produkcji, po roboty strza\u0142owe. odpowiadam z satysfakcj\u0105, i\u017c uko\u0144czy\u0142em najlepsz\u0105 uczelni\u0119 g\u00f3rnicz\u0105 w Europie Centralnej.\u201d\n\n Mi\u0142osz G\u0105siorek \n\n TBM Manager w Gulermak Heavy Industries Construction & Contracting Co. Inc \n\n\u201cW roku akademickim 2012/2013 uko\u0144czy\u0142em studia II stopnia na Wydziale G\u00f3rnictwa i Geoin\u017cynierii AGH. Podczas studiowania, najwi\u0119kszy nacisk k\u0142ad\u0142em na zdobywanie wiedzy w temacie in\u017cynierii bezwykopowej.\u201d\n\u201cOdk\u0105d pami\u0119tam, zawsze pasjonowa\u0142 mnie temat tunelowania przy u\u017cyciu tarcz zmechanizowanych. R\u00f3wnie\u017c temu tematowi po\u015bwi\u0119ci\u0142em swoj\u0105 prac\u0119 magistersk\u0105.\u201d\n\u201cDzi\u0119ki wiedzy zdobytej podczas udzia\u0142u w zaj\u0119ciach uda\u0142o mi si\u0119 by\u0107 rozpocz\u0105\u0107 swoj\u0105 karier\u0119 na stanowisku In\u017cyniera Budowy, po kilku latach pracy i zdobywaniu do\u015bwiadczenia w Polsce i mi\u0119dzy innymi w Katarze,\u00a0 trafi\u0142em na budow\u0119 II linii metra w Warszawie, gdzie obecnie nadzoruj\u0119 prace zwi\u0105zane z dr\u0105\u017ceniem tuneli szlakowych, przy u\u017cyciu maszyn TBM.\u201d\n\n Karolina Wro\u0144ska \n\n P.O. Kierownika dzia\u0142u Planowania produkcji \u2013 Oknoplast \n\n\u201cPo wielu latach pracy zar\u00f3wno za granic\u0105, jak i w Polsce mog\u0119 stwierdzi\u0107, ze wyb\u00f3r Uczelni jak i Wydzia\u0142u by\u0142 najlepsz\u0105 decyzj\u0105, jak\u0105 mog\u0142am podj\u0105\u0107. Studia na tym Wydziale daj\u0105 wiele mo\u017cliwo\u015bci. Mi\u0119dzy innymi umo\u017cliwiaj\u0105 wst\u0105pienia do k\u00f3\u0142 naukowych, dzi\u0119ki kt\u00f3rym\u00a0 mo\u017cna \u00a0zobaczy\u0107 i pozna\u0107 wiele praktycznych aspekt\u00f3w zawodu, jaki w przysz\u0142o\u015bci b\u0119dzie przez nas wykonywany.\u201d\n\u201cDzi\u0119ki pomocy i wsparciu Wydzia\u0142u mo\u017cliwe by\u0142o zrobienie \u00a0praktyk zagranicznych w firmach produkcyjnych mi\u0119dzy innymi w USA.\u201d\n\u201cObecnie kieruj\u0119 zespo\u0142em planist\u00f3w produkcji.\u00a0 W pracy niezb\u0119dna jest znajomo\u015b\u0107 narz\u0119dzi, analityczne my\u015blenie oraz umiej\u0119tno\u015b\u0107 pracy w zespole.\u201d\n\u201cElastyczno\u015b\u0107, pomoc i wsparcie, jakie jest na Wydziale otwiera wiele mo\u017cliwo\u015bci i poszerza horyzonty.\u201d\n\n Krystian Simkiewicz \n\n Kierownik Wydzia\u0142u G\u00f3rniczego Aktyw\u00f3w Zagranicznych - KGHM Polska Mied\u017a S.A. \n\n\u201cAktualnie pracuj\u0119 w Wydziale G\u00f3rniczym Aktyw\u00f3w Zagranicznych, gdzie zajmujemy si\u0119 wsparciem proces\u00f3w produkcyjnych, wdra\u017caniem inicjatyw optymalizacyjnych oraz monitoringiem specjalistycznych obszar\u00f3w natury technicznej. Poprzednio, przez kilka lat pracowa\u0142em w kopalni miedzi w Chile oraz kopalni wapienia w Polsce. W czasie studi\u00f3w pracowa\u0142em tak\u017ce na kopalni rudy \u017celaza w Indiach.\u201d\n\u201cWydzia\u0142 G\u00f3rnictwa i Geoin\u017cynierii to przede wszystkim ludzie, kt\u00f3rzy pe\u0142ni g\u00f3rniczej pasji potrafi\u0105 zmienia\u0107 \u015bwiat na lepszy. To tak\u017ce miejsce, gdzie studenci maj\u0105 szans\u0119 zdoby\u0107 solidne wykszta\u0142cenie oraz w\u0142a\u015bciwe przygotowanie do pracy.\u201d\n\u201cWydzia\u0142 jest dla mnie jednym z nielicznych miejsc w Polsce, gdzie studenci dziel\u0105 si\u0119 swoj\u0105 prawdziw\u0105 pasj\u0105 do g\u00f3rnictwa z innymi. Wsp\u00f3lna nauka, projekty, wyjazdy oraz dobrze przygotowana kadra dydaktyczna, sprawia, \u017ce to najlepszy wydzia\u0142 g\u00f3rniczy w Polsce.\u201d\n\n Karina Szyma\u0144ska \n\n Specjalista ds. Jako\u015bci - BSH Bosch und Siemens Hausger\u00e4te \n\n\u201cWiedza zdobyta w trakcie trwania studi\u00f3w umo\u017cliwi\u0142a mi zbudowanie solidnych podstaw a przy tym otworzenie si\u0119 na dzia\u0142alno\u015b\u0107 dodatkow\u0105 i w spos\u00f3b praktyczny kszta\u0142towanie swoich kompetencji zawodowych.\u201d\n\u201cW mojej codziennej pracy, jako Specjalista ds. Jako\u015bci, odpowiadam za jako\u015b\u0107 produktu gotowego. Nieocenione jest tutaj \u0142\u0105czenie wiedzy z zakresu in\u017cynierii produkcji oraz zarz\u0105dzania jako\u015bci\u0105, kt\u00f3re stanowi wa\u017cn\u0105 cz\u0119\u015b\u0107 programu studi\u00f3w.\u201d\n\u201cJestem przekonana, \u017ce gdyby nie wyb\u00f3r akurat tej konkretnej \u015bcie\u017cki kszta\u0142cenia, odnalezienie si\u0119 na rynku pracy by\u0142oby trudniejsze.\u00a0Ja ju\u017c wiem, \u017ce m\u00f3j wyb\u00f3r by\u0142 s\u0142uszny. Teraz pora aby\u015b r\u00f3wnie\u017c Ty si\u0119 o tym przekona\u0142.\u201d\n\n Marta Hetma\u0144ska \n\n In\u017cynier strza\u0142owy - SSE Polska Sp. z o.o. \n\n\u201cMoim zdaniem Wydzia\u0142 In\u017cynierii L\u0105dowej i Gospodarki Zasobami tworz\u0105 przede wszystkim ludzie \u2013 zar\u00f3wno studenci jak i pracownicy. Przez 5 lat studi\u00f3w zyska\u0142am nie tylko ogromn\u0105 wiedz\u0119 teoretyczn\u0105 i praktyczn\u0105, ale te\u017c wiele przyja\u017ani. WGiG jest wydzia\u0142em, na kt\u00f3rym ludzie wzajemnie zara\u017caj\u0105 si\u0119 pasjami i wsp\u00f3\u0142pracuj\u0105. \u201c\n\u201cNa szcz\u0119\u015bcie studia to nie tylko nauka po nocach i przygotowania do sesji, ale tak\u017ce wiele r\u00f3\u017cnych projekt\u00f3w jak np. Ko\u0142a Naukowe, dzi\u0119ki kt\u00f3rym zyska\u0142am mo\u017cliwo\u015b\u0107 rozwoju i udzia\u0142u w przedsi\u0119wzi\u0119ciach, kt\u00f3re wzmocni\u0142y moje zdolno\u015bci interpersonalne.\u201d\n\u201cKo\u0142a Naukowe, Dni Otwarte czy konferencje, Wszystkie te projekty pozwoli\u0142y mi na uporz\u0105dkowanie moich zainteresowa\u0144 oraz ukierunkowanie mojej przysz\u0142ej \u015bcie\u017cki zawodowej.\u201d\n\n Mateusz Kr\u00f3licki \n\n Specjalista ds. g\u00f3rniczych \u2013 Cement O\u017car\u00f3w S.A. \n\n\u201cJestem zadowolony z podj\u0119tej decyzji o kontynuowaniu nauki na tym Wydziale AGH, kt\u00f3ry sta\u0142 si\u0119 dla mnie prawdziw\u0105 kopalni\u0105 wiedzy zach\u0119caj\u0105c\u0105 do otwierania kolejnych jej pok\u0142ad\u00f3w.\u201d\n\u201cPierwszy rok mojej pracy polega\u0142 g\u0142\u00f3wnie na dalszej nauce g\u00f3rnictwa w praktyce, poznawaniu organizacji, zdobywaniu do\u015bwiadczenia. Po zdaniu egzaminu i stwierdzeniu kwalifikacji dozoru ruchu specjalno\u015bci g\u00f3rniczej awansowa\u0142em na Specjalist\u0119 ds. G\u00f3rniczych.\u201d\n\u201cMoje obecne zadania wi\u0105\u017c\u0105 si\u0119 z tym co interesowa\u0142o mnie podczas studi\u00f3w \u2013 projektowaniem kopalni, obr\u00f3bk\u0105 map, dokonywaniem pomiar\u00f3w w terenie. Czasem te\u017c zast\u0119puj\u0119 sztygara prowadz\u0105c zmian\u0119 wydobywcz\u0105.\u201d", "metadata": {"url": "https://wilgz.agh.edu.pl/rekrutacja/sukcesy-absolwenci/", "title": "Sukcesy - Absolwenci \u2013 Wydzia\u0142 In\u017cynierii L\u0105dowej i Gospodarki Zasobami", "depth": 3, "duplicate": false, "content_hash": "31993d4354012984b9c48ea59da6f766", "word_count": 1126, "headings": [{"level": 1, "text": "Sukcesy \u2013 Absolwenci"}]}}