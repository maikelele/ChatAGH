{"content": "# Jan Studniarski \u2013 Historia AGH\n\nURL: https://historia.agh.edu.pl/mediawiki/index.php?title=Jan_Studniarski&oldid=84667\nCrawled: 2025-03-19 21:52:46\n\nJan Studniarski\n\nZ Historia AGH\n\nWersja z dnia 08:14, 10 cze 2024 autorstwa \nHieronimSienski\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nJan Studniarski\n\nNazwisko\n\nStudniarski\n\nImi\u0119 / imiona\n\nJan\n\nTytu\u0142y / stanowiska\n\nProf. zw. dr in\u017c.\n\nData urodzenia\n\n21 marca 1876\n\nMiejsce urodzenia\n\nSzamotu\u0142y\n\nData \u015bmierci\n\n25 stycznia 1946\n\nMiejsce \u015bmierci\n\nKrak\u00f3w\n\nDyscyplina/specjalno\u015bci\n\nelektrotechnika\n\nPe\u0142nione funkcje\n\nRektor AG (1922\u20131924)\n\nWydzia\u0142\n\nWydzia\u0142 G\u00f3rniczy\n\nFunkcje\nGdzie\nod\ndo\nDziekan\nWydzia\u0142 G\u00f3rniczy\n1921\n1922\nRektor\nAG\n1922\n1924\nProrektor\nAG\n1924\n1926\n\nProf. zw. dr in\u017c. \nJan Studniarski\n (1876\u20131946)\n\nDyscyplina/specjalno\u015bci: elektrotechnika\n\nNota biograficzna\n\nUrodzi\u0142 si\u0119 21 marca 1876 roku w\u00a0Szamotu\u0142ach, zmar\u0142 25 stycznia 1946 w\u00a0Krakowie. Pochowany na Cmentarzu Rakowickim w Krakowie.\n\nW 1894 roku rozpocz\u0105\u0142 studia z zakresu in\u017cynierii i materia\u0142oznawstwa w Kr\u00f3lewskiej Wy\u017cszej Szkole Technicznej w Berlinie-Charlottenburgu. W latach 1897 \u2013 1898 studiowa\u0142 elektrotechnik\u0119 na Politechnice w Stuttgarcie i w latach 1898-1900 ponownie w Berlinie-Charlottenburgu. Nast\u0119pnie kontynuowa\u0142 studia w Hanowerze - na Oddziale Elektrotechnicznym Wydzia\u0142u Maszynowego 16 stycznia 1902 roku uzyska\u0142 dyplom in\u017cyniera. \n11 stycznia 1905 roku w hanowerskiej politechnice otrzyma\u0142 stopie\u0144 doktora nauk technicznych. W latach 1905-1909 pracowa\u0142 jako asystent w laboratorium elektrotechnicznym  w Berlinie-Charlottenburgu. R\u00f3wnocze\u015bnie, w latach 1907-1909, jako docent wyk\u0142ada\u0142 elektrotechnik\u0119 pr\u0105d\u00f3w silnych oraz technik\u0119 pr\u0105d\u00f3w zmiennych w berli\u0144skiej Wojskowej Akademii Technicznej. W latach 1909-1911 pracowa\u0142 jako in\u017cynier i rzeczoznawca w oddziale elektrotechnicznym Zwi\u0105zku Dozoru Kot\u0142\u00f3w \u201eAltona\u201d w Hamburgu. Od stycznia 1912 roku praktykowa\u0142 w Dyrekcji Kolei Lokalnych w Innsbruku, nast\u0119pnie w  lutym 1912 roku obj\u0105\u0142 kierownictwo Kolei Elektrycznej w Tarnowie. Od lipca 1914 roku do lipca 1920 roku by\u0142 dyrektorem Miejskich Zak\u0142ad\u00f3w Elektrycznych w Tarnowie. W mi\u0119dzyczasie przez cztery miesi\u0105ce, od 4 lipca 1919 roku, sprawowa\u0142 obowi\u0105zki wiceprezydenta miasta. W 1919 roku zainicjowa\u0142 powstanie Zwi\u0105zku Elektrowni Polskich.\n\n9 czerwca 1920 roku zosta\u0142 mianowany profesorem zwyczajnym elektrotechniki Akademii G\u00f3rniczej w Krakowie. W roku akademickim 1921/1922 by\u0142 dziekanem \nWydzia\u0142u G\u00f3rniczego\n AG, a w latach 1922-1924 rektorem Akademii, a w latach 1924-1926 prorektorem. Z wielkim zaanga\u017cowaniem wywi\u0105zywa\u0142 si\u0119 ze swoich obowi\u0105zk\u00f3w dydaktycznych. Jak przysta\u0142o na typowego Wielkopolanina, wysoko ceni\u0142 kompetencje zawodowe, pracowito\u015b\u0107 i rzeczowo\u015b\u0107. Jego zas\u0142ug\u0105 by\u0142o utworzenie Zak\u0142adu Elektrotechniki ze wzorowo zorganizowanym i wyposa\u017conym laboratorium elektrotechnicznym, kt\u00f3re uzyska\u0142o wysok\u0105 lokat\u0119 w rz\u0119dzie tego rodzaju plac\u00f3wek w kraju i zagranic\u0105. W Zak\u0142adzie tym zgromadzi\u0142 zbi\u00f3r fotografii, kt\u00f3remu nada\u0142 tytu\u0142 \"Dzieje i rozw\u00f3j elektrofizyki i elektrotechniki w portretach ich tw\u00f3rc\u00f3w\". \n\n6 listopada 1939 roku w ramach \"Sonderaktion Krakau\" zosta\u0142 aresztowany i wywieziony do obozu koncentracyjnego w Sachsenhausen pod Berlinem. zwolniony zosta\u0142 8 lutego 1940 roku. Po powrocie do Krakowa wyk\u0142ada\u0142 w oficjalnie dzia\u0142aj\u0105cej Pa\u0144stwowej Szkole Technicznej G\u00f3rniczo-Hutniczo-Mierniczej. Doskona\u0142a znajomo\u015b\u0107 j\u0119zyka niemieckiego oraz to, \u017ce studiowa\u0142 i pracowa\u0142 w Berlinie wielokrotnie korzystnie wp\u0142ywa\u0142o na funkcjonowanie szko\u0142y i wszelkiego rodzaju kontakty podczas jej wizytowania. Dodatkowo pracowa\u0142 w oddziale elektrotechnicznym utworzonego w 1942 roku Zak\u0142adzie Bada\u0144 Materia\u0142\u00f3w. Od 4 stycznia 1943 roku by\u0142 kierownikiem jego laboratorium. 1 czerwca 1945 roku obj\u0105\u0142 Katedr\u0119 Elektrotechniki AG i wraz z pracownikami wspomaga\u0142 uruchamiane zak\u0142ady przemys\u0142owe w zakresie cechowania i poprawnego dzia\u0142ania elektronicznych urz\u0105dze\u0144 pomiarowych. \n\nW latach 1922 - 1923 przewodniczy\u0142 Krakowskiemu Towarzystwu Technicznemu. Dnia 27 wrze\u015bnia 1923 roku zosta\u0142 cz\u0142onkiem korespondentem Wydzia\u0142u Nauk Mechanicznych Akademii Nauk Technicznych w Warszawie. W 1924 roku otrzyma\u0142 cz\u0142onkostwo honorowe Stowarzyszenia Student\u00f3w AG. W latach 1925 - 1929 roku by\u0142 kuratorem studenckiego klubu \"Caverna\". W latach trzydziestych - XX wieku - by\u0142 cz\u0142onkiem Komisji Maszyn Elektrycznych Stowarzyszenia Elektryk\u00f3w Polskich i przewodniczy\u0142 podkomisji ma\u0142ych transformator\u00f3w do instalacji domowych. Nale\u017ca\u0142 do Krakowskiego Towarzystwa Technicznego i by\u0142 cz\u0142onkiem za\u0142o\u017cycielem powsta\u0142ej w kwietniu 1914 roku jego Sekcji Elektrotechnicznej. By\u0142 cz\u0142onkiem polskiego komitetu przygotowawczego do Mi\u0119dzynarodowego Kongresu Elektrycznego, zorganizowanego w 1932 roku w Pary\u017cu z okazji 50-lecia pierwszego Kongresu i Wystawy Elektryczno\u015bci.\n\nJest autorem kilkunastu opracowa\u0144 z\u00a0zakresu elektrotechniki opublikowanych w\u00a0Polsce i\u00a0w\u00a0Berlinie. Opracowa\u0142 wiele projekt\u00f3w, ekspertyz badawczych oraz orzecze\u0144 dla przemys\u0142u w\u0119glowego.\n\nW 2002 roku pawilon B-1 siedziba obecnego Wydzia\u0142 Elektrotechniki, Automatyki, Informatyki i In\u017cynierii Biomedycznej otrzyma\u0142 imi\u0119 profesora Jana Studniarskiego.\n\nOdznaczenia i nagrody\n\nMedal Dziesi\u0119ciolecia Odzyskanej Niepodleg\u0142o\u015bci\n\n\u0179r\u00f3d\u0142a do biogramu\n\nKsi\u0105\u017cki\n\nAkademja Nauk Technicznych\u00a0: 1920-1932. Warszawa 1932, s. 73-74\n\nCzy wiesz kto to jest? Pod red. S. \u0141ozy. Warszawa 1938, s. 703\n\nKsi\u0119ga wychowank\u00f3w i wychowawc\u00f3w Akademii G\u00f3rniczej w Krakowie (1919-1949). Oprac. J. Sulima-Samuj\u0142\u0142o. Krak\u00f3w 1979, s. 177\n\nMazurkiewicz M.: Jak zosta\u0142em profesorem czyli p\u00f3\u0142 wieku w AGH. Krak\u00f3w 2016, s. 98\n\nMateria\u0142y Informacyjne [nr 4]. Komisja Propagandowa Komitetu Obchodu 50-lecia AGH. Krak\u00f3w 1969, s. 89\n\nNon omnis moriar\u2026\u00a0: groby profesor\u00f3w AGH Cmentarz Rakowicki. Z. 2019. Oprac. H. Sie\u0144ski. Krak\u00f3w 2019, s. 206-208, [foto]\n\nNon omnis moriar\u2026\u00a0: groby Rektor\u00f3w Akademii G\u00f3rniczej i Akademii G\u00f3rniczo-Hutniczej. Z. 4 - 2021. Oprac. H. Sie\u0144ski. Krak\u00f3w 2021, s. 25-32, [foto]\n\nPaczy\u0144ska I.: Aktion gegen Universit\u00e4ts-Professoren (Krak\u00f3w, 6 listopada 1939 roku) i okupacyjne losy aresztowanych. Krak\u00f3w 2019, s. 196-858\n\n[Sk\u0142ad Osobowy Akademii G\u00f3rniczej \u2026 1920/21]. Krak\u00f3w 1920, s. 3\n\n[Sk\u0142ad Osobowy Akademii G\u00f3rniczej \u2026 1921/22]. Krak\u00f3w 1921, s. 3\n\n[Sk\u0142ad Osobowy Akademii G\u00f3rniczej \u2026 1922/23]. Krak\u00f3w 1922, s. 5\n\n[Sk\u0142ad Osobowy Akademii G\u00f3rniczej \u2026 1924/25]. Krak\u00f3w 1924, s. 6\n\n[Sk\u0142ad Osobowy Akademii G\u00f3rniczej \u2026 1925/26]. Krak\u00f3w 1925, s. 12\n\n[Sk\u0142ad Osobowy Akademii G\u00f3rniczej \u2026 1926/27]. Krak\u00f3w 1926, s. 13\n\n[Sk\u0142ad Osobowy Akademii G\u00f3rniczej \u2026 1927/28]. Krak\u00f3w 1927, s. 13\n\n[Sk\u0142ad Osobowy Akademii G\u00f3rniczej \u2026 1928/29]. Krak\u00f3w 1928, s. 14\n\n[Sk\u0142ad Osobowy Akademii G\u00f3rniczej \u2026 1929/30]. Krak\u00f3w 1929, s. 14\n\n[Sk\u0142ad Osobowy Akademii G\u00f3rniczej \u2026 1930/31]. Krak\u00f3w 1930, s. 13\n\n[Sk\u0142ad Osobowy Akademii G\u00f3rniczej \u2026 1931/32]. Krak\u00f3w 1931, s. 14\n\n[Sk\u0142ad Osobowy Akademii G\u00f3rniczej \u2026 1932/33]. Krak\u00f3w 1932, s. 21\n\n[Sk\u0142ad Osobowy Akademii G\u00f3rniczej \u2026 1933/34]. Krak\u00f3w 1933, s. 21\n\n[Sk\u0142ad Osobowy Akademii G\u00f3rniczej \u2026 1935/36]. Krak\u00f3w 1935, s. 21\n\n[Sk\u0142ad Osobowy Akademii G\u00f3rniczej \u2026 1936/37]. Krak\u00f3w 1936, s. 23\n\n[Sk\u0142ad Osobowy Akademii G\u00f3rniczej \u2026 1937/38]. Krak\u00f3w 1937, s. 22\n\n[Sk\u0142ad Osobowy Akademii G\u00f3rniczej \u2026 1938/39]. Krak\u00f3w 1938, s. 25\n\nS\u0142ownik biograficzny zas\u0142u\u017conych elektryk\u00f3w krakowskich. Cz. 1. Pod red. J. Strza\u0142ki. Krak\u00f3w 2009, s. 194-196, [foto]\n\nWac\u0142awik J.: Kronika Wydzia\u0142u G\u00f3rniczego 1919-1999. Krak\u00f3w 1999, s.118\n\nWielka Ksi\u0119ga 85-lecia Akademii G\u00f3rniczo-Hutniczej. [Oprac.] zesp\u00f3\u0142 aut. K. Piko\u0144 (red. naczelny), A. Soko\u0142owska (dyrektor projektu), K. Piko\u0144. Gliwice 2004, s. 345, [foto]\n\nWydzia\u0142 Metalurgii i In\u017cynierii Materia\u0142owej\u00a0: jubileusz 75-lecia Wydzia\u0142u 1922-1997. Krak\u00f3w 1997, s. 53-54\n\nWydzia\u0142 Metalurgii i In\u017cynierii Materia\u0142owej\u00a0: jubileusz 80-lecia Wydzia\u0142u 1922-2002. [AGH]. Krak\u00f3w 2002, s.113-114, [foto]\n\nWydzia\u0142 In\u017cynierii Metali i Informatyki Przemys\u0142owej\u00a0: Wydzia\u0142 Hutniczy (1922-1951), Wydzia\u0142 Metalurgiczny (1951-1993), Wydzia\u0142 Metalurgii i In\u017cynierii Materia\u0142owej (1993-2005)\u00a0: jubileusz 90-lecia Wydzia\u0142u\u00a0: 1922-2012 [AGH]. Krak\u00f3w 2012, s. 133-134, [foto]\n\nWyrok na Uniwersytet Jagiello\u0144ski 6 listopada 1939. Pod red. L. Hajdukiewicza. Krak\u00f3w 1989, s. 296-297, [foto]\n\nZ dziej\u00f3w Akademii G\u00f3rniczo-Hutniczej w Krakowie w latach 1919-1967. Oprac. J. Sulima-Samuj\u0142\u0142o oraz zesp\u00f3\u0142 aut. Krak\u00f3w 1970, s. 627 (Wydawnictwa Jubileuszowe 1919-1969)\n\n\u017byciorysy profesor\u00f3w i asystent\u00f3w Akademii G\u00f3rniczo-Hutniczej w Krakowie (1919-1964). Red. M. Odlanicki-Poczobutt. Krak\u00f3w 1965, s. 194-196, [foto] (Zeszyty Naukowe. Akademia G\u00f3rniczo- Hutnicza w Krakowie\u00a0; nr 41, z. spec. 4)\n\nArtyku\u0142y\n\n90 lat Energetyki Tarnowskiej 1910 - 2000\u00a0: ods\u0142oni\u0119cie tablicy ku czci Rektora prof. Jana Studniarskiego. \nBiuletyn Informacyjny Pracownik\u00f3w AGH\n 2000, nr 84, s. 24-25, [foto]\n\nAresztowani podczas aktion gegen Universit\u00e4ts-Professoren 6 listopada 1939 roku\u00a0: aresztowani naukowcy Wydzia\u0142u G\u00f3rniczego Akademii G\u00f3rniczej. \nAlma Mater\n 2019, numer specjalny 212, s. 32, [foto]\n\nAresztowani podczas aktion gegen Universit\u00e4ts-Professoren 6 listopada 1939 roku\u00a0: aresztowani naukowcy Wydzia\u0142u G\u00f3rniczego Akademii G\u00f3rniczej. \nAlma Mater\n 2021, nr 227, s. 64, [foto]\n\nBolewski A.: Mobilizacja si\u0142 naukowych i organizacyjnych przy powstawaniu oraz inauguracji Akademii G\u00f3rniczej w Krakowie\u00a0: z kart historii. \nBiuletyn Informacyjny Pracownik\u00f3w AGH\n 1994, nr 5, s. 5-6\n\nKubiatowski J.: Prof. dr in\u017c. Jan Studniarski (1876-1946). \nPrzegl\u0105d Elektrotechniczny\n 1971, nr 11, s. 506, [foto]\n\nPami\u0119ci profesora Jana Studniarskiego (1876-1946). \nElektrotechnika\u00a0: kwartalnik  AGH\n 1983 T. 2, nr 2, s. 79-81\n\nPoczet Rektor\u00f3w AGH\u00a0: lata [1919-2013]\u00a0: Jan Studniarski (1876-1946), 1922/23-1923/24. \nBiuletyn AGH\n 2013 wyd. spec. z okazji 100-lecia powo\u0142ania Akademii G\u00f3rniczej, s. 14, [foto]\n\nSie\u0144ski H.: Jan Studniarski Rektor w latach 1922-1924\u00a0: Poczet rektor\u00f3w Akademii G\u00f3rniczej i Akademii G\u00f3rniczo-Hutniczej - cz\u0119\u015b\u0107 2. \nBiuletyn AGH\n 2020, nr 148-149, s. 26-28, [foto]\n\nSie\u0144ski H.: Profesor Jan Studniarski\u00a0: tablice - pami\u0119\u0107 wiecznie \u017cywa - cz\u0119\u015b\u0107 33. \nBiuletyn AGH\n 2016, nr 98, s. 24-25, [foto]\n\nTomczyk M.: 75. rocznica \"Sonderaktion Krakau\". \nBiuletyn AGH\n 2014, nr 83, s. 8-9, [foto]\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Jan_Studniarski&oldid=84667\n\u201d\n\nKategoria\n: \nBiogramy", "metadata": {"url": "https://historia.agh.edu.pl/mediawiki/index.php?title=Jan_Studniarski&oldid=84667", "title": "Jan Studniarski \u2013 Historia AGH", "depth": 3, "duplicate": false, "content_hash": "ca6cfda7c64a9a242b57d59f991a6177", "word_count": 1367, "headings": [{"level": 1, "text": "Jan Studniarski"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}]}}