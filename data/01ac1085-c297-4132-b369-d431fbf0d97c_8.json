{"content": "# Realizacja praktyk \u2013 Wydzia\u0142 In\u017cynierii L\u0105dowej i Gospodarki Zasobami\n\nURL: https://wilgz.agh.edu.pl/student/praktyki-zawodowe/realizacja-praktyk/\nCrawled: 2025-03-19 21:29:11\n\nHomepage\n \u00a0/\u00a0 \nStudent\n \u00a0/\u00a0 \nPraktyki zawodowe\n \u00a0/\u00a0 \nRealizacja praktyk\n Realizacja praktyk\n\nJAK ZREALIZOWA\u0106 OBOWI\u0104ZKOW\u0104 PRAKTYK\u0118\nNajp\u00f3\u017aniej 4 miesi\u0105ce przed\u00a0terminem rozpocz\u0119cia praktyki student okre\u015bla cel praktyki zawodowej lub dyplomowej. Mo\u017ce to\u00a0zrobi\u0107 samodzielnie lub skontaktowa\u0107 si\u0119 z\u00a0promotorem pracy (praktyki dyplomowe) lub organizatorem praktyk (praktyki zawodowe) \u2013 lista organizator\u00f3w praktyk w\u00a0zak\u0142adce\u00a0Organizacja praktyk.\nWsp\u00f3lnie z\u00a0promotorem lub organizatorem praktyk student ustala miejsce praktyki.\nJe\u017celi jest to\u00a0praktyka indywidualna, czyli w\u00a0wybranym przez\u00a0studenta zak\u0142adzie pracy, student sk\u0142ada podanie do\u00a0zak\u0142ady pracy z\u00a0pro\u015bb\u0105 o\u00a0przyj\u0119cie na\u00a0praktyk\u0119 zawodow\u0105 lub dyplomow\u0105 \u2013 wz\u00f3r podania w\u00a0zak\u0142adce\u00a0\nDokumenty student\n w\u00a0cz\u0119\u015bci Praktyki.\nPo\u00a0zyskaniu zgody zak\u0142adu pracy student zg\u0142asza si\u0119 w\u00a0sekretariacie Katedry (praktyki dyplomowe) lub u\u00a0organizatora praktyk w\u00a0celu sformalizowania porozumienia w\u00a0sprawie praktyki mi\u0119dzy AGH a\u00a0zak\u0142adem pracy. W\u00f3wczas r\u00f3wnie\u017c student zostanie poinformowany o\u00a0zasadach odbycia praktyki oraz\u00a0o\u00a0sposobie i\u00a0terminie jej zaliczenia.\nZWOLNIENIA Z\u00a0PRAKTYK ZAWODOWYCH\nDziekan Wydzia\u0142u, mo\u017ce zaliczy\u0107 jako praktyk\u0119 zawodow\u0105 wykonywan\u0105 przez\u00a0studenta prac\u0119, je\u017celi student:\nPrzed\u0142o\u017cy za\u015bwiadczenie o\u00a0okresie zatrudnienia nie\u00a0kr\u00f3tszym ni\u017c obowi\u0105zuj\u0105cy wymiar praktyki, w\u00a0okresie ostatnich 3 lat. Charakter zatrudnienia musi by\u0107 zgodny z\u00a0kierunkiem odbywanych studi\u00f3w.\nW\u00a0ci\u0105gu ostatnich 3 lat wykonywa\u0142 w\u00a0ramach wolontariatu prac\u0119 o\u00a0charakterze zgodnym z\u00a0kierunkiem odbywanych studi\u00f3w i\u00a0przez\u00a0okres nie\u00a0kr\u00f3tszy ni\u017c obowi\u0105zuj\u0105cy wymiar praktyki, potwierdzon\u0105 stosownym dokumentem.\nOdby\u0142 w\u00a0ci\u0105gu ostatnich 2 lat praktyk\u0119 w\u00a0wymiarze i\u00a0o\u00a0charakterze zgodnym z\u00a0programem wymaganej praktyki, udokumentowan\u0105 stosownym za\u015bwiadczeniem.\nW\u00a0celu uzyskania ww. zwolnienia, nale\u017cy z\u0142o\u017cy\u0107 u\u00a0w\u0142a\u015bciwego organizatora praktyk podanie zaadresowane do\u00a0odpowiedniego Prodziekana ds.\u00a0Kszta\u0142cenia i\u00a0za\u0142\u0105czy\u0107 stosowne za\u015bwiadczenie. Nale\u017cy przy tym zak\u0142ada\u0107, \u017ce\u00a01 tydz. praktyk to\u00a0odpowiednio, albo\u00a05 dni, albo\u00a040 godzin pracy (wolontariatu lub praktyki)", "metadata": {"url": "https://wilgz.agh.edu.pl/student/praktyki-zawodowe/realizacja-praktyk/", "title": "Realizacja praktyk \u2013 Wydzia\u0142 In\u017cynierii L\u0105dowej i Gospodarki Zasobami", "depth": 3, "duplicate": false, "content_hash": "655b8ff02d5a13c5e5187f3c95cd4aeb", "word_count": 279, "headings": [{"level": 1, "text": "Realizacja praktyk"}, {"level": 2, "text": "JAK ZREALIZOWA\u0106 OBOWI\u0104ZKOW\u0104 PRAKTYK\u0118"}, {"level": 2, "text": "ZWOLNIENIA Z\u00a0PRAKTYK ZAWODOWYCH"}]}}