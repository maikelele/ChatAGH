{"content": "#  Wizja i misja -- Akademickie Centrum Materia\u0142\u00f3w i Nanotechnologii \n\nURL: https://acmin.agh.edu.pl/o-acmin/wizja-i-misja\nCrawled: 2025-03-19 21:38:06\n\nPrzejd\u017a do tre\u015bci\n\nPrzejd\u017a do stopki\n\n Wizja i misja \n\nNasz\u0105 misj\u0105 jest wszechstronny rozw\u00f3j naukowy w dziedzinie nanotechnologii oraz nowoczesnych materia\u0142\u00f3w. W tym celu realizujemy interdyscyplinarne projekty badawcze i poszukujemy innowacyjnych rozwi\u0105za\u0144 dla zr\u00f3wnowa\u017conej gospodarki. Dzi\u0119ki naszemu do\u015bwiadczeniu i infrastrukturze badawczej, chcemy aby Centrum s\u0142u\u017cy\u0142o badaczom, przedsi\u0119biorcom, studentom oraz upowszechnia\u0142o wiedz\u0119 w zakresie nanotechnologii, zaawansowanych technik badawczych i nowatorskich materia\u0142\u00f3w.\n\nAkademickie Centrum Materia\u0142\u00f3w i Nanotechnologii AGH jest miejscem w kt\u00f3rym realizujemy interdyscyplinarne badania \u0142\u0105cz\u0105c ze sob\u0105 \nin\u017cynieri\u0119 materia\u0142ow\u0105\n, \nfizyk\u0119\n,\u00a0\nchemi\u0119 materia\u0142\u00f3w\n oraz \nbiotechnologi\u0119\n. G\u0142\u00f3wne obszary bada\u0144 dotycz\u0105 projektowania i wytwarzania materia\u0142\u00f3w funkcjonalnych, charakterystyki ich w\u0142a\u015bciwo\u015bci z wykorzystaniem nowoczesnych technik mikroskopowych i spektroskopowych oraz badania zjawisk zachodz\u0105cych w nanoskali. Zajmujemy si\u0119 nanouk\u0142adami p\u00f3\u0142przewodnikowymi na bazie tlenk\u00f3w metali do zastosowa\u0144 fotokatalitycznych oraz do przetwarzania informacji, efektami kwantowymi zachodz\u0105cymi w nanostrukturach, \u00a0nanomagnetyzmem, a tak\u017ce rozwijaniem teorii uk\u0142ad\u00f3w kwantowych, zbudowanych z nadprzewodnik\u00f3w, warstw grafenu oraz materia\u0142\u00f3w z siln\u0105 korelacj\u0105 elektronow\u0105. Realizujemy tak\u017ce badania dotycz\u0105ce cienkich warstw, w tym materia\u0142\u00f3w polimerowych oraz \u00a0materia\u0142\u00f3w hybrydowych, znajduj\u0105cych zastosowanie w terapii przeciwnowotworowej, terapii genowej i in\u017cynierii \u015brodowiska.\n\nWI\u0118CEJ\n\nDysponujemy unikatowym sprz\u0119tem do wytwarzania i charakteryzacji materia\u0142\u00f3w w skali og\u00f3lnopolskiej. Jeste\u015bmy obecni na Polskiej Mapie Infrastruktury Badawczej zrzeszaj\u0105cej 70 najlepszych infrastruktur badawczych w Polsce. Nasze zaplecze stanowi\u0105 pomieszczenia wysokiej klasy czysto\u015bci (tzw. \nclean room\n) do \nlitografii elektronowej\n, urz\u0105dzenia umo\u017cliwiaj\u0105ce \nwytwarzanie nanocz\u0105stek\n, \nnanostruktur oraz cienkich warstw\n (\nPVD\n, \nPLD\n). Oferujemy mo\u017cliwo\u015b\u0107 badania w\u0142a\u015bciwo\u015bci fizykochemicznych z wykorzystaniem wysokiej klasy mikroskop\u00f3w elektronowych oraz mikroskop\u00f3w ze skanuj\u0105c\u0105 sond\u0105 (\nFIB-SEM\n, \nTEM\n, \nAFM\n, \nSTM\n), spektrometr\u00f3w (\nUV-Vis-NIR\n, \nFTIR\n) i \ndyfraktometr\u00f3w\n. Posiadamy tak\u017ce aparatur\u0119 dedykowan\u0105 do pomiar\u00f3w magnetycznych, optycznych i fotoelektrycznych oraz \nch\u0142odziark\u0119 helow\u0105\n umo\u017cliwiaj\u0105c\u0105 badania zjawisk przep\u0142ywu ciep\u0142a i w\u0142a\u015bciwo\u015bci elektrycznych w ultraniskich temperaturach.\n\nBAZA APARATURY\n\nWykorzystujemy potencja\u0142 badawczy aktywnie uczestnicz\u0105c \nw krajowych i mi\u0119dzynarodowych projektach badawczych\n. Realizujemy w\u0142asne projekty oraz we wsp\u00f3\u0142pracy z innymi uczelniami i jednostkami naukowo-badawczymi, korzystaj\u0105c zar\u00f3wno \nz funduszy europejskich, og\u00f3lnopolskich, jak i regionalnych\n. Oferujemy \nwsp\u00f3\u0142prac\u0119 z przedsi\u0119biorstwami\n w zakresie projekt\u00f3w o charakterze badawczo-wdro\u017ceniowym, wykorzystuj\u0105c nabyt\u0105 wiedz\u0119 i do\u015bwiadczenie. Nasz zakres dzia\u0142alno\u015bci obejmuje r\u00f3wnie\u017c \nkomercyjne us\u0142ugi naukowo-badawcze.\n\u00a0Oferujemy udost\u0119pnianie aparatury, specjalistyczne ekspertyzy, czy wsparcie merytoryczne. Wykorzystuj\u0105c najnowsze osi\u0105gni\u0119cia naukowe, d\u0105\u017cymy do realizacji powierzonych nam zada\u0144 na najwy\u017cszym poziomie, przyczyniaj\u0105c si\u0119 jednocze\u015bnie do rozwoju nauki oraz gospodarki opartej na wiedzy. Nasze dzia\u0142ania s\u0105 zgodne ze strategicznymi priorytetami badawczymi, wnosz\u0105c istotny wk\u0142ad w rozw\u00f3j nauki i technologii.\n\nWI\u0118CEJ\n\nStopka\n\nDla pracownik\u00f3w AGH\n\nBiblioteka G\u0142\u00f3wna AGH\n\nUczelnia badawcza IDUB AGH\n\nCentrum Obs\u0142ugi Projekt\u00f3w e-COP AGH\n\n \u00a9 2024 Akademickie Centrum Materia\u0142\u00f3w i Nanotechnologii\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://acmin.agh.edu.pl/o-acmin/wizja-i-misja", "title": " Wizja i misja -- Akademickie Centrum Materia\u0142\u00f3w i Nanotechnologii ", "depth": 3, "duplicate": false, "content_hash": "d225ad28d443a7a25d2c3028237ad512", "word_count": 424, "headings": [{"level": 1, "text": "Wizja i misja"}, {"level": 2, "text": "Stopka"}]}}