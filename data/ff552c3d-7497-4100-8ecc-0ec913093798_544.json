{"content": "#  Ekologiczne \u0179r\u00f3d\u0142a Energii -- WGGIOS AGH \n\nURL: https://www.wggios.agh.edu.pl/kandydaci/ekologiczne-zrodla-energii\nCrawled: 2025-03-19 21:32:16\n\nPrzejd\u017a do tre\u015bci\n\nPrzejd\u017a do stopki\n\n Ekologiczne \u0179r\u00f3d\u0142a Energii \n\nW trakcie studi\u00f3w na kierunku Ekologiczne \u0179r\u00f3d\u0142a Energii zdob\u0119dziesz wiedz\u0119 i umiej\u0119tno\u015bci w zakresie pozyskiwania i wykorzystania naturalnych \u017ar\u00f3de\u0142 energii, w tym wiatru, wody, s\u0142o\u0144ca i energii geotermalnej.\n\nB\u0119dziesz mia\u0142 mo\u017cliwo\u015b\u0107 odbywania praktyk w nowoczesnym i innowacyjnie wyposa\u017conym \nCentrum Zr\u00f3wnowa\u017conego Rozwoju i Poszanowania Energii WGGiO\u015a AGH\n w Mi\u0119kini ko\u0142o Krzeszowic oraz na instalacjach odnawialnych \u017ar\u00f3de\u0142 energii w kraju i za granic\u0105.\n\nPo uko\u0144czeniu studi\u00f3w na kierunku Ekologiczne \u0179r\u00f3d\u0142a Energii b\u0119dziesz m.in. potrafi\u0142 oceni\u0107 zasoby ekologicznych i odnawialnych \u017ar\u00f3de\u0142 energii oraz zaprojektowa\u0107 instalacj\u0119 wykorzystuj\u0105c\u0105 i produkuj\u0105c\u0105 energi\u0119 z tych \u017ar\u00f3de\u0142.\n\nW trakcie studi\u00f3w odb\u0119dziesz praktyki zawodowe, trwaj\u0105ce 120 godzin w czasie letniej przerwy na 6 semestrze I stopnia. Maj\u0105 one charakter indywidualny. Student sam lub z pomoc\u0105 uczelnianego koordynatora praktyk zawodowych znajduje instytucj\u0119/firm\u0119, w kt\u00f3rej zamierza odby\u0107 praktyk\u0119.\n\nDodatkowo w programie studi\u00f3w przewidziane s\u0105 na 4 semestrze I stopnia: \u201eZaj\u0119cia terenowe z energetyki konwencjonalnej i odnawialnej\u201d oraz na 1 semestrze II stopnia \u201eZaj\u0119cia terenowe z EZE\u201d. Zaj\u0119cia te sk\u0142adaj\u0105 si\u0119 z dw\u00f3ch cz\u0119\u015bci: objazdowej oraz stacjonarnej. Cz\u0119\u015b\u0107 o charakterze objazdowym odbywa si\u0119 na terenie Polski. W trakcie jej trwania\u00a0 zapoznasz si\u0119 z zasad\u0105 dzia\u0142ania instalacji energetycznych wykorzystuj\u0105cych paliwa odnawialne i/lub kopalne. Cz\u0119\u015b\u0107 o charakterze stacjonarnym odbywa si\u0119 w Laboratorium Edukacyjno-Badawczym Odnawialnych \u0179r\u00f3de\u0142 i Poszanowania Energii AGH w Mi\u0119kini. Podczas wizyty w Mi\u0119kini zapoznasz si\u0119 w praktyce z urz\u0105dzeniami i instalacjami OZE.\n\nJako absolwent kierunku Ekologiczne \u0179r\u00f3d\u0142a Energii b\u0119dziesz m\u00f3g\u0142 pracowa\u0107 m.in. jako projektant instalacji grzewczych i energetycznych w zakresie OZE, in\u017cynier w zakresie produkcji urz\u0105dze\u0144 OZE, specjalista ds. oceny energetycznej i efektywnego zarz\u0105dzania energi\u0105, konsultant ds. problematyki OZE i ich wsp\u00f3\u0142pracy ze \u017ar\u00f3d\u0142ami konwencjonalnymi, przedsi\u0119biorca w bran\u017cy OZE, ekodoradca, in\u017cynier budowy w firmach instalacyjnych. \u00a0\n\nOdnawialne \u017ar\u00f3d\u0142a energii\n\nEkologiczne systemy energetyczne\n\nKierunek Ekologiczne \u0179r\u00f3d\u0142a Energii na II stopniu (specjalno\u015b\u0107 Ekologiczne\u00a0Systemy Energetyczne) jest\u00a0\nwsp\u00f3\u0142finansowany w ramach Projektu\n \u201eKOMpetencje, PASja \u2014 Akademia\u00a0nowoczesnych profesjonalist\u00f3w AGH \u2014 \nKOMPAS AGH\n, realizowanego w\u00a0ramach Priorytetu 1 Umiej\u0119tno\u015bci, Dzia\u0142ania 01.05 Umiej\u0119tno\u015bci w\u00a0szkolnictwie wy\u017cszym programu Fundusze Europejskie dla Rozwoju\u00a0Spo\u0142ecznego 2021\u20132027.\n\nUdzia\u0142 w Projekcie daje mo\u017cliwo\u015bci dodatkowego rozwoju kompetencji\u00a0student\u00f3w, poprzez udzia\u0142 w szkoleniach specjalistycznych czy\u00a0zaj\u0119ciach wyr\u00f3wnawczych.\n\nNajlepszych student\u00f3w kierunku Ekologiczne \u0179r\u00f3d\u0142a Energii zaprosimy do udzia\u0142u w \nwizycie studyjnej w krainie \u201eognia i lodu\u201d \u2014\u00a0Islandii\n, b\u0119d\u0105cej doskona\u0142ym przyk\u0142adem efektywnego wykorzystania\u00a0ekologicznej energii geotermalnej!\n\nSpecjalnie dla Was modyfikujemy program kszta\u0142cenia w obszarze\u00a0wybranych przedmiot\u00f3w!\n\nSzczeg\u00f3\u0142y projektu\n\nJako absolwent studi\u00f3w I stopnia na tym kierunku b\u0119dziesz m.in. potrafi\u0142:\n\ndokona\u0107 poprawnej analizy danych dotycz\u0105cych zjawisk i proces\u00f3w zachodz\u0105cych w przyrodzie, pod k\u0105tem pozyskiwania energii ze \u017ar\u00f3de\u0142 odnawialnych,\n\nstosuj\u0105c podstawowe metody statystyczne oraz algorytmy i techniki informatyczne, okre\u015bli\u0107 za\u0142o\u017cenia projektowe konieczne do wykonania lub obliczenia instalacji energetycznej oraz interpretowa\u0107 uzyskane wyniki,\n\nzaprojektowa\u0107 instalacj\u0119 grzewcz\u0105 i grzewczo-ch\u0142odz\u0105c\u0105 wykorzystuj\u0105c\u0105 ekologiczne i odnawialne \u017ar\u00f3d\u0142a energii,\n\nobliczy\u0107 efekt ekologiczny i ekonomiczny inwestycji opartych na ekologicznych i odnawialnych \u017ar\u00f3d\u0142ach energii,\n\nstosowa\u0107 metody grafiki in\u017cynierskiej, pos\u0142ugiwa\u0107 si\u0119 komputerowymi programami aplikacyjnymi w kontek\u015bcie wykorzystania OZE.\n\nPo uko\u0144czeniu studi\u00f3w II stopnia b\u0119dziesz dodatkowo umia\u0142:\n\nwykorzysta\u0107 narz\u0119dzia statystyczne oraz narz\u0119dzia i techniki informatyczne do opisu i analizy danych w zakresie pozyskiwania i eksploatacji energii z ekologicznych i odnawialnych \u017ar\u00f3de\u0142,\n\nzebra\u0107 dane w celu przygotowania dokumentacji projektowej,\n\nna podstawie zebranych danych dokona\u0107 analizy systemu opartego na wykorzystaniu ekologicznych i odnawialnych \u017ar\u00f3de\u0142 energii,\n\nzastosowa\u0107 oprogramowanie projektowe i symulacyjne niezb\u0119dne do szacowania zasob\u00f3w energii oraz projektowania instalacji.\n\nStopka\n\nSpis pracownik\u00f3w\n\nBaza Danych o Autorach i Publikacjach\n\nDokumenty AGH\n\nLicencje i oprogramowanie\n\nPoczta AGH\n\nRozbudowa Centrum Mi\u0119kinia\n\nDeklaracja dost\u0119pno\u015bci\n\nUBPO\n\nRegulamin studi\u00f3w\n\nUSOS\n\nSylabus AGH\n\nPomoc materialna dla student\u00f3w\n\nProgram Erasmus+\n\nStudium J\u0119zyk\u00f3w Obcych\n\nWydzia\u0142 Geologii, Geofizyki i Ochrony \u015arodowiska\nAkademia G\u00f3rniczo-Hutnicza \nim. Stanis\u0142awa Staszica\n\nal. Mickiewicza 30\n30-059 Krak\u00f3w\n\nNIP AGH: 675 000 19 23 \n\nNr konta Wydzia\u0142u:\n58 1240 4722 1111 0000 4859 2918\nBank Pekao S.A. Krak\u00f3w\n\nDziekanat\ntel. +48.12.617.23.50\u201351\ne-mail: dziekanatwggios@agh.edu.pl\n\nBiuro Dziekana\ntel. +48.12.617.32.54\ne-mail: wggios@agh.edu.pl\n\n \u00a9 2023 Wydzia\u0142 Geologii, Geofizyki i Ochrony \u015arodowiska AGH\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://www.wggios.agh.edu.pl/kandydaci/ekologiczne-zrodla-energii", "title": " Ekologiczne \u0179r\u00f3d\u0142a Energii -- WGGIOS AGH ", "depth": 3, "duplicate": false, "content_hash": "fe4e9e846daf1f78c5df6448e8c399e2", "word_count": 647, "headings": [{"level": 1, "text": "Ekologiczne \u0179r\u00f3d\u0142a Energii"}, {"level": 4, "text": "Odnawialne \u017ar\u00f3d\u0142a energii"}, {"level": 4, "text": "Ekologiczne systemy energetyczne"}, {"level": 2, "text": "Stopka"}]}}