{"content": "# Tekst \u017ar\u00f3d\u0142owy strony Janusz Mroczka \u2013 Historia AGH\n\nURL: https://historia.agh.edu.pl/mediawiki/index.php?title=Janusz_Mroczka&action=edit\nCrawled: 2025-03-19 22:00:34\n\nTekst \u017ar\u00f3d\u0142owy strony Janusz Mroczka\n\n\u2190 \nJanusz Mroczka\n\nNie masz uprawnie\u0144 do edytowania tej strony z nast\u0119puj\u0105cego powodu:\n\nWykonywanie tej operacji zosta\u0142o ograniczone do u\u017cytkownik\u00f3w w grupie \nU\u017cytkownicy\n.\n\nTekst \u017ar\u00f3d\u0142owy strony mo\u017cna podejrze\u0107 i skopiowa\u0107.\n\n{{Infobox scientist\n|family-name=Mroczka\n|given-name=Janusz\n|honorific-prefix=Prof. dr hab. in\u017c.\n|image=Janusz Mroczka.jpg\n|birth_date=27 kwietnia 1952\n|birth_place=D\u0119bica\n|fields=metrologia, metrologia elektroniczna, metrologia fotoniczna\n|awards=Krzy\u017c Kawalerski Orderu Odrodzenia Polski, Krzy\u017c Oficerski Orderu Odrodzenia Polski, Krzy\u017c Komandorski Orderu Odrodzenia Polski, Srebrny Krzy\u017c Zas\u0142ugi, Z\u0142oty Krzy\u017c Zas\u0142ugi, Medal Komisji Edukacji Narodowej\n|dhc_year=2021\n|dhc_reason=w  uznaniu  wybitnych  osi\u0105gni\u0119\u0107  naukowych w obszarze metrologii,   a  w  szczeg\u00f3lno\u015bci  matematycznych  uwarunkowa\u0144  problemu  odwrotnego   w  z\u0142o\u017conych  pomiarach  po\u015brednich,  kt\u00f3re  sta\u0142y  si\u0119  p\u0142aszczyzn\u0105  wieloletniej,  bliskiej wsp\u00f3\u0142pracy z Akademi\u0105 G\u00f3rniczo-Hutnicz\u0105 promuj\u0105c jej kadr\u0119 naukow\u0105 i  dydaktyczn\u0105 w tym obszarze wiedzy, jednocze\u015bnie rozs\u0142awiaj\u0105c jej merytoryczne  osi\u0105gni\u0119cia w kraju i za granic\u0105.\n|honorAGH=Doktor Honoris Causa AGH\n}}\nProf. dr hab. in\u017c. '''Janusz Mroczka''' (1952-) \n\nDyscyplina/specjalno\u015bci: metrologia, metrologia elektroniczna, metrologia fotoniczna \n\n== Nota biograficzna ==\n\nUrodzi\u0142 si\u0119 27 kwietnia 1952 roku w D\u0119bicy.\n\nW 1976 roku uko\u0144czy\u0142 Wydzia\u0142 Elektroniki Politechniki Wroc\u0142awskiej, uzyskuj\u0105c stopie\u0144 magistra in\u017cyniera elektronika.\n\nOd 1976 roku pracuje w Politechnice Wroc\u0142awskiej.\n\nW 1980 roku w Instytucie Metrologii Elektrycznej Politechniki Wroc\u0142awskiej uzyska\u0142 stopie\u0144 doktora, a w 1991 roku na Wydziale Elektroniki doktora habilitowanego. \n\nW 1993 roku zosta\u0142 powo\u0142any na stanowisko profesora nadzwyczajnego. \n\nW 1996 roku otrzyma\u0142 tytu\u0142 profesora nauk technicznych. Od 1999 roku zatrudniony na stanowisku profesora zwyczajnego. W 2021 roku macierzysta uczelnia nada\u0142a mu status professor magnus.\n\nW latach 1991\u20131996 by\u0142 dyrektorem Instytutu Metrologii Elektrycznej, a od 1998 roku kierownikiem Katedry Metrologii Elektronicznej i Fotonicznej.\n\nOd 1997 roku pracuje na stanowisku profesora zwyczajnego na Politechnice Opolskiej.\n\nTw\u00f3rca mi\u0119dzynarodowej szko\u0142y naukowej w zakresie metrologii elektronicznej i fotonicznej. Opracowane przez niego metody oryginalne pozyskiwania, przetwarzania i modelowania sygna\u0142\u00f3w s\u0105 podstaw\u0105 konstrukcji aparatury pomiarowej. \n\nAutor oko\u0142o 450 publikacji w j\u0119zyku polskim i obcych na temat m.in. zastosowania metod pomiarowych w systemach monitoringu \u015brodowiska naturalnego, medycyny i przemys\u0142u, elektromedycyny. Wsp\u00f3\u0142autor 4 ksi\u0105\u017cek. Tw\u00f3rca 8 patent\u00f3w, w tym 4 wdro\u017ce\u0144: m.in. \u201eM\u0119to\u015bciomierz laboratoryjny, Turbidymetr T-1\u201d. Od 2008 redaktor serii monografii wydawanej pt. Problemy metrologii elektronicznej i fotonicznej.\n\nPromotor 26 prac doktorskich (4 cotutelle we Francji, wszystkie wyr\u00f3\u017cnione, a ostatnia otrzyma\u0142a nagrod\u0119 im. M. Sk\u0142odowskiej-Curie jako najlepszy doktorat w danej dyscyplinie w Europie), opiekun 9 habilitacji. Zrecenzowa\u0142 3 doktoraty honoris causa, 58 wniosk\u00f3w profesorskich (1 za granic\u0105), 57 habilitacji i 22 doktoraty, przewodniczy\u0142 56 habilitacjom, wypromowa\u0142 ponad 200 dyplomant\u00f3w.\n\nPowierzono mu zorganizowanie oraz wsp\u00f3\u0142przewodniczenie International Symposium of Optical Applied Science and Engineering \u201eOptical Diagnostics in Fluid and Thermal Flow\u201d, kt\u00f3re odby\u0142o si\u0119 w 1993 roku w San Diego w USA. By\u0142 realizatorem (kierownikiem lub g\u0142\u00f3wnym wykonawc\u0105) 31 grant\u00f3w (7 mi\u0119dzynarodowych). \n\nUtrzymuje kontakty z wieloma o\u015brodkami naukowymi, m.in. w Rouen, Jokohamie, Toronto, Preston, Marsylii, Eindhoven, Berlinie, Bostonie, San Diego, Rio de Janeiro, Buenos Aires, Londynie, Padwie, Lecce, Brukseli, Tampere, Szanghaju.\n\nCz\u0142onek korespondent Polskiej Akademii Nauk. Cz\u0142onek Polskiego Towarzystwa Fizycznego, Wroc\u0142awskiego Towarzystwa Naukowego, The International Society for Optical Engineering, International Technical Working Group on Penetrating Radiation. By\u0142 cz\u0142onkiem Rady Kurator\u00f3w Wydzia\u0142u IV \u2013 Nauk Technicznych Polskiej Akademii Nauk, przewodnicz\u0105cym Komitetu Metrologii i Aparatury Naukowej Polskiej Akademii Nauk, cz\u0142onkiem Komitetu Elektroniki i Telekomunikacji Polskiej Akademii Nauk. By\u0142 cz\u0142onkiem Komitetu naukowego czasopisma \"Metrology and Measurement System\", a tak\u017ce Centralnej Komisji ds. Stopni i Tytu\u0142\u00f3w.\n\nDoktor honoris causa Politechniki Lubelskiej, Politechniki Opolskiej, Politechniki Gda\u0144skiej, Wojskowej Akademii Technicznej i Akademii G\u00f3rniczo-Hutniczej.\n\nJest na li\u015bcie najbardziej wp\u0142ywowych ludzi nauki na \u015bwiecie opublikowanej w 2020\u202froku w ramach presti\u017cowego rankingu World\u2019s TOP 2% Scientists. \n\nSenat AGH 30 czerwca 2021 roku na mocy uchwa\u0142y nr 79/2021 przyzna\u0142 mu doktorat honoris causa, w uzasadnieniu pisz\u0105c: \"w  uznaniu  wybitnych  osi\u0105gni\u0119\u0107  naukowych w obszarze metrologii, a w szczeg\u00f3lno\u015bci  matematycznych  uwarunkowa\u0144  problemu  odwrotnego  w  z\u0142o\u017conych  pomiarach  po\u015brednich,  kt\u00f3re  sta\u0142y  si\u0119  p\u0142aszczyzn\u0105  wieloletniej, bliskiej wsp\u00f3\u0142pracy z Akademi\u0105 G\u00f3rniczo-Hutnicz\u0105 promuj\u0105c jej kadr\u0119 naukow\u0105 i dydaktyczn\u0105 w tym obszarze wiedzy, jednocze\u015bnie rozs\u0142awiaj\u0105c jej merytoryczne osi\u0105gni\u0119cia w kraju i za granic\u0105\". \n\n==== Odznaczenia i nagrody ====\n\n[[Krzy\u017c Kawalerski Orderu Odrodzenia Polski]], [[Krzy\u017c Oficerski Orderu Odrodzenia Polski]],  [[Krzy\u017c Komandorski Orderu Odrodzenia Polski]], [[Srebrny Krzy\u017c Zas\u0142ugi]], [[Z\u0142oty Krzy\u017c Zas\u0142ugi]], [[Medal Komisji Edukacji Narodowej]], Z\u0142ota Odznaka Politechniki Wroc\u0142awskiej z Brylantem, Medal im. prof. Kazimierza Idaszewskiego, Medal im. prof. W\u0142odzimierza Krukowskiego, Nagroda II stopnia Ministra Edukacji Narodowej, Nagroda Wydzia\u0142u IV PAN, Nagroda Ministra Nauki i Szkolnictwa Wy\u017cszego za Wybitne Osi\u0105gni\u0119cia w Opiece Naukowej i Dydaktycznej, Nagroda Prezesa PAN,  Nagroda Naukowa im. prof. M. Suskiego, Nagroda Professor Opoliensis, oko\u0142o 40 Nagr\u00f3d Rektora Politechniki Wroc\u0142awskiej \n\n== \u0179r\u00f3d\u0142a do biogramu ==\n\n==== Artyku\u0142y ====\n\n* In honour of Professor Janusz Mroczka on the occasion of his 70th birthday. ''Metrology and Measurement Systems'' 2022, vol. 29, no. 3, s. 249-250, [foto]\n* Kolczy\u0144ska I.: Profesor Janusz Mroczka w gronie spo\u0142eczno\u015bci AGH. ''Biuletyn AGH'' 2021, nr 165, s. 23, [foto] \n\n==== Inne ====\n\n* Prof. Janusz Mroczka - Politechnika Gda\u0144ska [online] [przegl\u0105dany 6.06.2024]. Dost\u0119pny w: https://pg.edu.pl/uczelnia/ludzie-pg/doktorzy-honoris-causa/prof-janusz-mroczka\n* Janusz Mroczka \u2013 Wikipedia, wolna encyklopedia [online] [przegl\u0105dany 22.11.2021]. Dost\u0119pny w: https://pl.wikipedia.org/wiki/Janusz_Mroczka\n* Prof. dr hab. in\u017c. Janusz Mroczka (Politechnika Wroc\u0142awska) [online] [przegl\u0105dany 22.11.2021]. Dost\u0119pny w: https://konferencjawroclaw2020.pwr.edu.pl/informacje-organizacyjne/kluczowi-prelegenci/prof-dr-hab-inz-janusz-mroczka-politechnika-wroclawska\n* Uchwa\u0142a nr 79/2021 Senatu AGH z dnia 30 czerwca 2021 r. w sprawie nadania TYTU\u0141U DOKTORA HONORIS CAUSA AGH Panu Profesorowi Januszowi Mroczce [online] [przegl\u0105dany 22.11.2021]. Dost\u0119pny w: https://www.agh.edu.pl/fileadmin/default/templates/images/dokumenty/uchwaly_senatu/2021/0630/30_06_2021_79.pdf\n\n{{DEFAULTSORT:Mroczka, Janusz}}\n\n[[Category:Biogramy]] [[Category:Doktorzy honoris causa AGH]]\n\n'''''<span style=\"color:red;\">stan na dzie\u0144 6.06.2024</span>'''''\n\nSzablon u\u017cyty w tym artykule:\n\nSzablon:Infobox scientist\n (\ntekst \u017ar\u00f3d\u0142owy\n) \nWr\u00f3\u0107 do \nJanusz Mroczka\n.\n\n\u0179r\u00f3d\u0142o: \u201e\nhttp://historia.agh.edu.pl/wiki/Janusz_Mroczka\n\u201d", "metadata": {"url": "https://historia.agh.edu.pl/mediawiki/index.php?title=Janusz_Mroczka&action=edit", "title": "Tekst \u017ar\u00f3d\u0142owy strony Janusz Mroczka \u2013 Historia AGH", "depth": 3, "duplicate": false, "content_hash": "3ad97fe6fa5c02f27dcaa2efd4258d66", "word_count": 883, "headings": [{"level": 1, "text": "Tekst \u017ar\u00f3d\u0142owy strony Janusz Mroczka"}]}}