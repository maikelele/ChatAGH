{"content": "# Wojciech Hubert \u017burek \u2013 Historia AGH\n\nURL: https://historia.agh.edu.pl/wiki/Wojciech_Hubert_%C5%BBurek\nCrawled: 2025-03-19 21:09:25\n\nWojciech Hubert \u017burek\n\nZ Historia AGH\n\nWojciech Hubert \u017burek\n\nNazwisko\n\n\u017burek\n\nImi\u0119 / imiona\n\nWojciech Hubert\n\nTytu\u0142y / stanowiska\n\nProf. dr in\u017c.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n1951\n\nMiejsce urodzenia\n\nBielsko-Bia\u0142a\n\nDyscyplina/specjalno\u015bci\n\nfizyka\n, \nfizyka kwantowa\n, \nfizyka statystyczna\n, \nastrofizyka\n, \nkosmologia\n, \ninformatyka kwantowa\n\nRok przyznania doktoratu h.c. AGH\n\n2021\n\nPow\u00f3d przyznania doktoratu h.c. AGH\n\nRozw\u00f3j  teorii oblicze\u0144 kwantowych, opracowanie teorii dekoherencji, stworzenie teorii powstawania defekt\u00f3w w materia\u0142ach, wprowadzenie do nauki nowego rodzaju symetrii kwantowej, opartej na wp\u0142ywie \u015brodowiska na obiekt kwantowy, wsp\u00f3\u0142autorstwo teorii kwantowego darwinizmu\n\nOdznaczenia i nagrody\n\nKrzy\u017c Komandorski Orderu Odrodzenia Polski\n\nProf. dr in\u017c. \nWojciech Hubert \u017burek\n (1951-)\n\nDyscyplina/specjalno\u015bci: fizyka, fizyka kwantowa, fizyka statystyczna, astrofizyka, kosmologia, informatyka kwantowa\n\nNota biograficzna\n\nUrodzi\u0142 si\u0119 w 1951 roku w Bielsku-Bia\u0142ej.\n\nAbsolwent I Liceum Og\u00f3lnokszta\u0142c\u0105cego im. Miko\u0142aja Kopernika w Bielsku-Bia\u0142ej.\n\nW 1974 uko\u0144czy\u0142 studia magisterskie na Wydziale Elektrotechniki G\u00f3rniczej i Hutniczej w zakresie technicznej fizyki j\u0105drowej. Studia te prowadzone by\u0142y przez Mi\u0119dzyresortowy Instytut Fizyki i Techniki J\u0105drowej AGH (obecnie Wydzia\u0142 Fizyki i Informatyki Stosowanej) AGH. Po uko\u0144czeniu studi\u00f3w wyjecha\u0142 do Stan\u00f3w Zjednoczonych, gdzie kontynuowa\u0142 prac\u0119 badawcz\u0105 i naukow\u0105.\n\nW 1979 roku na Wydziale Fizyki w University of Texas w Austin uzyska\u0142 doktorat. Pozosta\u0142 tam na sta\u017cu do 1981 roku.\n\nW 1981 roku do\u0142\u0105czy\u0142 do grupy astrofizyki teoretycznej w California Institute of Technology (Caltech), jako stypendysta Fundacji Tolmana.\n\nW 1984 roku rozpocz\u0105\u0142 prac\u0119 w National Laboratory w Los Alamos jako stypendysta Fundacji Oppenheimera. W latach 1991-1996 prowadzi\u0142 Grup\u0119 Astrofizyki Teoretycznej, wsp\u00f3\u0142pracowa\u0142 tak\u017ce z Instytutem Santa Fe oraz Instytutem Fizyki Teoretycznej w Santa Barbara.\n\nWyk\u0142ada\u0142 na Wydziale Fizyki w University of California w Santa Barbara, gdzie w Instytucie Fizyki Teoretycznej wsp\u00f3\u0142organizowa\u0142 programy naukowe (Kwantowa koherencja i dekoherencja oraz Komputery kwantowe i chaos).\n\nW 1982 roku Wojciech \u017burek, William Wootters i Denis Dieks udowodnili twierdzenie o zakazie klonowania pojedynczego nieznanego kubitu (bitu kwantowego).\n\nJest wsp\u00f3\u0142tw\u00f3rc\u0105 opracowywanej w Laboratorium Los Alamos teorii dekoherencji, kt\u00f3ra wyja\u015bnia, w jaki spos\u00f3b w\u0142asno\u015bci zgodnie z fizyk\u0105 klasyczn\u0105 pojawiaj\u0105 si\u0119 w uk\u0142adach kwantowych. Bada\u0142 te\u017c dynamik\u0119 \u0142amania symetrii w przej\u015bciach fazowych II rodzaju i wni\u00f3s\u0142 istotny wk\u0142ad w tworzenie teorii powstawania defekt\u00f3w w materia\u0142ach.\n\nWprowadzi\u0142 do nauki nowy rodzaj asymetrii kwantowej, nazwanej przez niego \"envariance (environment-assisted invariance\").  Jest r\u00f3wnie\u017c wsp\u00f3\u0142tw\u00f3rc\u0105 teorii zwanej kwantowym darwinizmem.\n\nJest \u015bwiatowej s\u0142awy autorytetem w zakresie fizyki kwantowej, tw\u00f3rc\u0105 teorii naukowych t\u0142umacz\u0105cych najbardziej fundamentalne w\u0142asno\u015bci Wszech\u015bwiata. Jego badania posiadaj\u0105 r\u00f3wnie\u017c wa\u017cne aspekty praktyczne, np. w nauce o materia\u0142ach oraz budowie komputera kwantowego.\n\n20 stycznia 2021 roku Senat AGH nada\u0142 mu tytu\u0142 doctora honoris causa, uzasadniaj\u0105c wyb\u00f3r: \"za rozw\u00f3j  teorii  oblicze\u0144  kwantowych, opracowanie teorii dekoherencji, stworzenie teorii powstawania defekt\u00f3w w materia\u0142ach, wprowadzenie do nauki nowego rodzaju symetrii kwantowej, opartej na wp\u0142ywie \u015brodowiska na obiekt kwantowy, wsp\u00f3\u0142autorstwo teorii kwantowego darwinizmu\".\n\nW 2019 roku otrzyma\u0142 doktorat honoris causa Uniwersytetu Jagiello\u0144skiego.\n\nBy\u0142 organizatorem i wsp\u00f3\u0142organizatorem wielu konferencji naukowych w USA i Kanadzie.\n\nAutor ponad 300 artyku\u0142\u00f3w naukowych - cytowanych (wg. Web of Science) ponad 30 000 razy - oraz kilku ksi\u0105\u017cek, kt\u00f3re okaza\u0142y si\u0119 stymuluj\u0105ce w rozwoju nauki.\n\nOdznaczenia i nagrody\n\nKrzy\u017c Komandorski Orderu Odrodzenia Polski\n, Nagroda Fundacji Alexandra von Humboldta, Medal Mariana Smoluchowskiego Polskiego Towarzystwa Fizycznego, Medal Los Alamos - najwy\u017csze odznaczenie przyznane przez Narodowe Laboratorium Los Alamos, Phi Beta Kappa Visiting Lecturer, Einstein Visiting Professorship (Universitat Ulm 2010-2015)\n\n\u0179r\u00f3d\u0142a do biogramu\n\nKsi\u0105\u017cki\n\nKronika i spis absolwent\u00f3w Akademii G\u00f3rniczo-Hutniczej im. Stanis\u0142awa Staszica 1919-1979. T. 3. Pion elektromechaniczny i Wydzia\u0142y Politechniczne. Krak\u00f3w 1979, s. 148\n\nProf. Wojciech \u017burek Doktorem Honoris Causa Akademii G\u00f3rniczo-Hutniczej im. Stanis\u0142awa Staszica w Krakowie\u00a0: Krak\u00f3w, 22 pa\u017adziernika 2021 r. Krak\u00f3w\u00a0: Centrum Komunikacji i Marketingu AGH [2021], 24 s.\n\nArtyku\u0142y\n\nGudowska-Nowak E.: Dwutorowa dzia\u0142alno\u015b\u0107 naukowa prof. Wojciecha \u017burka. \nAlma Mater\n 2021-2022, nr 228-229, s. 63\n\nPagacz-Moczarska R.: Mistrz w dziedzinie fizyki kwantowej\u00a0: profesor Wojciech Hubert \u017burek doktorem honoris causa Uniwersytetu Jagiello\u0144skiego. \nAlma Mater\n 2021-2022, nr 228-229, s. 62-63, [foto]\n\nZakrzewski J.: Znany i ceniony fizyk, znakomity wyk\u0142adowca. \nAlma Mater\n 2021-2022, nr 228-229, s. 64-65, [foto]\n\nInne\n\nAdamczyk A: Fizyka made in Poland \u2013 czyli polscy fizycy, kt\u00f3rych zna\u0107 wypada. kwantowo.pl [online] [przegl\u0105dany 8.02.2021]. Dost\u0119pny w: \nhttps://www.kwantowo.pl/2017/11/11/fizyka-made-in-poland-czyli-polscy-uczeni-ktorych-znac-wypada/\n\nUchwa\u0142a nr 199/2020Senatu AGH z dnia 30 wrze\u015bnia 2020 r.w sprawie wszcz\u0119cia post\u0119powania o nadanie TYTU\u0141U DOKTORA HONORIS CAUSA AGH Panu Profesorowi Wojciechowi \u017burkowi [online] [przegl\u0105dany 6.07.2021]. Dost\u0119pny w: \nhttps://www.agh.edu.pl/fileadmin/default/templates/images/dokumenty/uchwaly_senatu/2020/0930/30_09_2020_199.pdf\n\nUchwa\u0142a nr 4/2021 w sprawie nadania TYTU\u0141U DOKTORA HONORIS CAUSA AGH Panu Profesorowi Wojciechowi \u017burkowi [online] [przegl\u0105dany 8.02.2021]. Dost\u0119pny w: \nhttps://www.agh.edu.pl/fileadmin/default/templates/images/dokumenty/uchwaly_senatu/2021/0121/20_01_2021_4.pdf\n\nUroczysto\u015b\u0107 nadania godno\u015bci doktora honoris causa AGH prof. Wojciechowi \u017burkowi [online] [przegl\u0105dany22.10.2021]. Dost\u0119pny w: \nhttps://www.agh.edu.pl/wydarzenia/info/article/uroczystosc-nadania-godnosci-doktora-honoris-causa-agh-prof-wojciechowi-zurkowi/\n\nWojciech \u017burek \u2013 Wikipedia, wolna encyklopedia [online] [przegl\u0105dany 8.02.2021]. Dost\u0119pny w: \nhttps://pl.wikipedia.org/wiki/Wojciech_%C5%BBurek\n\nWojciech \u017burek - Wojciech H. Zurek - qaz.wiki [online] [przegl\u0105dany 8.02.2021]. Dost\u0119pny w: \nhttps://pl.qaz.wiki/wiki/Wojciech_H._Zurek\n\nstan na dzie\u0144 16.02.2023\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Wojciech_Hubert_\u017burek&oldid=75953\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/wiki/Wojciech_Hubert_%C5%BBurek", "title": "Wojciech Hubert \u017burek \u2013 Historia AGH", "depth": 2, "duplicate": false, "content_hash": "9ae33eebf88ce142910c7f96a881a691", "word_count": 776, "headings": [{"level": 1, "text": "Wojciech Hubert \u017burek"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}