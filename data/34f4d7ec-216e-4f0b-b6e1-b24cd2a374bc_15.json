{"content": "# Zasady doboru \u017ar\u00f3de\u0142 do bazy \u2013 Historia AGH\n\nURL: https://historia.agh.edu.pl/wiki/Zasady_doboru_%C5%BAr%C3%B3de%C5%82_do_bazy\nCrawled: 2025-03-19 21:52:24\n\nZasady doboru \u017ar\u00f3de\u0142 do bazy\n\nZ Historia AGH\n\nW portalu Historia zamieszczane s\u0105 biogramy os\u00f3b bezpo\u015brednio zwi\u0105zanych z AGH \u2013 pracownicy naukowi, doktorzy honoris causa  oraz jej organizatorzy. Podstawowym kryterium wyboru do bazy jest sprawowanie funkcji: rektora, dziekana, prodziekana, profesora zwyczajnego, kierownika jednostki pozawydzia\u0142owej. Do bazy wprowadzane s\u0105 r\u00f3wnie\u017c biogramy os\u00f3b zas\u0142u\u017conych dla Akademii. Du\u017c\u0105 grup\u0119 stanowi\u0105 te\u017c nie\u017cyj\u0105cy pracownicy uczelni. Biogram zawiera najwa\u017cniejsze fakty i wydarzenia z dzia\u0142alno\u015bci konkretnej osoby oraz dost\u0119pne \u017ar\u00f3d\u0142a pi\u015bmiennicze z ni\u0105 zwi\u0105zane. Biogramy opracowywane s\u0105 na podstawie opublikowanych materia\u0142\u00f3w, dost\u0119pnych w BG AGH. Najcz\u0119\u015bciej s\u0105 to wspomnienia i materia\u0142y okoliczno\u015bciowe zamieszczane w czasopismach i ksi\u0105\u017ckach oraz nekrologi z prasy lokalnej. W szczeg\u00f3lnie skomplikowanych przypadkach korzystamy z materia\u0142\u00f3w zgromadzonych w Archiwum AGH lub informacj\u0119 pozyskujemy od os\u00f3b bezpo\u015brednio zwi\u0105zanych z dan\u0105 postaci\u0105 (rodzina).\n\nPropozycje nowych biogram\u00f3w (najlepiej z do\u0142\u0105czonymi \u017ar\u00f3d\u0142ami o osobie) nale\u017cy zg\u0142asza\u0107 na adres \noin@bg.agh.edu.pl\n; istnieje mo\u017cliwo\u015b\u0107 uzupe\u0142nienia figuruj\u0105cego w bazie biogramu o inne, nieuwzgl\u0119dnione \u017ar\u00f3d\u0142a.\n\nW razie w\u0105tpliwo\u015bci lub pyta\u0144 prosimy o kontakt telefoniczny lub e-mailowy z pracownikami Oddzia\u0142u Informacji Naukowej (tel. 12 617-32-15; \noin@bg.agh.edu.pl\n).\n\nPrzy opracowaniu biogramu kierujemy si\u0119 nast\u0119puj\u0105cymi zasadami\n\nBiogram mo\u017ce zawiera\u0107 do 5000 znak\u00f3w i powinien uwzgl\u0119dnia\u0107 nast\u0119puj\u0105ce informacje:\n\nPracownik AGH:\n (nazwisko; imiona; data urodzenia\u00a0; je\u015bli opisywana osoba nie \u017cyje r\u00f3wnie\u017c data \u015bmierci i miejsce \u015bmierci)\n\nDyscyplina/specjalno\u015bci:\n\nDaty i miejsca:\n  (data i miejsce urodzenia)\n\nWykszta\u0142cenie:\n (uczelnia; rok uko\u0144czenia studi\u00f3w; specjalno\u015b\u0107 lub kierunek)\n\nStopnie i tytu\u0142y naukowe:\n\nStanowiska i funkcje:\n  (przebieg pracy zawodowej; daty; stanowiska; funkcje)\n\nPublikacje i dokonania:\n (dokonania naukowo-dydaktyczne; liczba publikacji (oko\u0142o); promotor)\n\nCz\u0142onkostwa stowarzysze\u0144 zawodowych i innych:\n\nGodno\u015bci i stanowiska:\n (np. cz\u0142onek PAU, PAN, doktoraty honorowe, itp.)\n\nVaria:\n  (np. funkcje pa\u0144stwowe; administracyjne \u2013 poza AGH)\n\nOdznaczenia i nagrody:\n (w uk\u0142adzie chronologicznym: pa\u0144stwowe, ministerialne, zwi\u0105zkowe, stowarzyszeniowe)\n\nBibliografia publikacji:\n\n(link do \nBazy Danych o Autorach i Publikacjach AGH (BaDAP)\n do\u0142\u0105cz\u0105 pracownicy OIN BG)\n\n\u0179r\u00f3d\u0142a do biogramu:\n\nobejmuje dost\u0119pne \u017ar\u00f3d\u0142a pi\u015bmiennicze zwi\u0105zane z osob\u0105, kt\u00f3rej po\u015bwi\u0119cony jest biogram w podziale na:\n\nKsi\u0105\u017cki\n\nArtyku\u0142y\n\nInne\n np. akta osobowe (AGH)\n\nWskazane jest do\u0142\u0105czenie zdj\u0119cia typu legitymacyjnego w wersji elektronicznej w formacie .jpg.\n\nBiblioteka G\u0142\u00f3wna zastrzega sobie prawo redakcji biogramu i dostosowania do przyj\u0119tych zasad.\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Zasady_doboru_\u017ar\u00f3de\u0142_do_bazy&oldid=79731\n\u201d", "metadata": {"url": "https://historia.agh.edu.pl/wiki/Zasady_doboru_%C5%BAr%C3%B3de%C5%82_do_bazy", "title": "Zasady doboru \u017ar\u00f3de\u0142 do bazy \u2013 Historia AGH", "depth": 3, "duplicate": false, "content_hash": "fd59c1387a376b8467a3f236a4af636f", "word_count": 350, "headings": [{"level": 1, "text": "Zasady doboru \u017ar\u00f3de\u0142 do bazy"}]}}