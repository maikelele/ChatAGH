{"content": "# Jubileusz 70-lecia Wydzia\u0142u Odlewnictwa - Wydzia\u0142 Odlewnictwa\n\nURL: http://odlewnictwo.agh.edu.pl/wydzial/jubileusz-70-lecia/\nCrawled: 2025-03-19 21:33:57\n\nJubileusz 70-lecia\n\nMenu\n\nJubileusz 70-lecia Wydzia\u0142u Odlewnictwa\n\nPocz\u0105tki odlewnictwa w dzisiejszej Akademii G\u00f3rniczo-Hutniczej im. Stanis\u0142awa Staszica w Krakowie wi\u0105\u017c\u0105 si\u0119 z Wydzia\u0142em Hutniczym, na kt\u00f3rym od pocz\u0105tku prowadzony by\u0142 wyk\u0142ad z odlewnictwa przez prof. Jerzego Buzka. W 1935 r. utworzona zosta\u0142a na Wydziale Hutniczym Katedra Metalurgii Sur\u00f3wki i Odlewnictwa. Powo\u0142anie tej Katedry wi\u0105za\u0142o si\u0119 z rozwojem odlewnictwa krajowego i du\u017cym zapotrzebowaniem na specjalist\u00f3w z tego zakresu w okresie mi\u0119dzywojennym. Po wojnie, w 1946 roku w obr\u0119bie Wydzia\u0142u Hutniczego utworzono Oddzia\u0142 Odlewniczy. Powsta\u0142a tak\u017ce Katedra i Zak\u0142ad Odlewnictwa. W tym czasie utworzono tak\u017ce w Krakowie Instytut Odlewnictwa, jednostka badawczo-naukowa Ministerstwa Przemys\u0142u Ci\u0119\u017ckiego oraz Zjednoczenia Przemys\u0142u Wyrob\u00f3w Odlewniczych. Krak\u00f3w sta\u0142 si\u0119 silnym o\u015brodkiem polskiego odlewnictwa.\n\nW roku akademickim 1951/52 Wydzia\u0142 Odlewniczy (przemianowany rok p\u00f3\u017aniej na Wydzia\u0142 Odlewnictwa) rozpocz\u0105\u0142 swoj\u0105 samodzieln\u0105 dzia\u0142alno\u015b\u0107 naukowo-dydaktyczn\u0105. Stworzenie samodzielnego Wydzia\u0142u, dysponuj\u0105cego odpowiedni\u0105 kadr\u0105 naukowo-dydaktyczn\u0105, odpowiada\u0142o na potrzeby dynamicznego rozwoju odlewnictwa jako wa\u017cnej ga\u0142\u0119zi przemys\u0142u polskiego, zapewnienia kadr in\u017cynierskich dla przemys\u0142u i na potrzeby realizacji wielu prac naukowo-badawczych, tworz\u0105cych naukowe podstawy nowoczesnego odlewnictwa.\n\nKontakt\n\nDr in\u017c. Agnieszka Roczniak\ne-mail: \nbiurowo@agh.edu.pl\ntel.\u202f+48 12\u00a0617 2701", "metadata": {"url": "http://odlewnictwo.agh.edu.pl/wydzial/jubileusz-70-lecia/", "title": "Jubileusz 70-lecia Wydzia\u0142u Odlewnictwa - Wydzia\u0142 Odlewnictwa", "depth": 3, "duplicate": false, "content_hash": "b02650f33a9c0b5371dc5aa3908c69f1", "word_count": 177, "headings": [{"level": 3, "text": "Jubileusz 70-lecia"}, {"level": 1, "text": "Jubileusz 70-lecia Wydzia\u0142u Odlewnictwa"}, {"level": 2, "text": "Kontakt"}]}}