{"metadata": {"url": "https://akademik.agh.edu.pl/news/4", "title": "\n        Akademik w Krakowie - MS AGH\u00a0", "depth": 1, "duplicate": false, "content_hash": "44a84738536671a6d9ff117940362684", "word_count": 192, "headings": [{"level": 2, "text": "Aktualno\u015bci"}]}, "content": "# \n        Akademik w Krakowie - MS AGH\u00a0\n\nURL: https://akademik.agh.edu.pl/news/4\nCrawled: 2025-03-20 01:12:33\n\nMieszka\u0144cy Miasteczka Studenckiego,\nStudentki i Studenci AGH,\n\nInformujemy o rozpocz\u0119ciu procedury rozdzia\u0142u miejsc w domach studenckich MS AGH dla \nstudent\u00f3w AGH\n studi\u00f3w stacjonarnych I i II stopnia na rok akademicki 2022/2023.\n\nRozdzia\u0142 miejsc w domach studenckich odb\u0119dzie si\u0119 centralnie za pomoc\u0105 systemu informatycznego Miasteczka Studenckiego AGH, dost\u0119pnego pod adresem https://akademik.agh.edu.pl\n\nKryteria przyznawania miejsc w domach studenckich s\u0105 jednolite dla wszystkich Wydzia\u0142\u00f3w. O przyznaniu miejsca decyduje liczba punkt\u00f3w, wyliczona na podstawie odleg\u0142o\u015bci miejsca zamieszkania studenta od Uczelni. Dodatkowo \nkryteria gwarantuj\u0105 przydzia\u0142 miejsca\n w domu studenckim dla:\n\nkandydat\u00f3w przyj\u0119tych na 1 rok studi\u00f3w I stopnia na rok akademicki 2022/2023,\n\nstudent\u00f3w, kt\u00f3rym przyznano w roku akademickim 2021/2022 \u015bwiadczenie pomocy materialnej w postaci stypendium socjalnego,\n\nstudent\u00f3w, kt\u00f3rym przyznano w roku akademickim 2021/2022 stypendium dla Os\u00f3b z niepe\u0142nosprawno\u015bciami.\n\nZgodnie z harmonogramem, student ubiegaj\u0105cy si\u0119 o przyznanie miejsca w domu studenckim sk\u0142ada wy\u0142\u0105cznie elektroniczny wniosek w systemie informatycznym.\n\nSzczeg\u00f3\u0142owe informacje znajduj\u0105 si\u0119 pod adresem https://akademik.agh.edu.pl\n\nWszystkich zainteresowanych zach\u0119camy do sk\u0142adania elektronicznych wniosk\u00f3w w systemie informatycznym \nod 16 maja 2022 r.\n\nJednocze\u015bnie informujemy, \u017ce w poprzednich latach wszyscy studenci AGH, kt\u00f3rzy ubiegaj\u0105c si\u0119 o przydzia\u0142 miejsca wykorzystali wszystkie mo\u017cliwo\u015bci przewidziane w procedurze, miejsca te otrzymali.\n\nDyrekcja Miasteczka Studenckiego AGH"}