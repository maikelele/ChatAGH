{"content": "# Pasja w pracy dydaktyka akademickiego - CeLiID AGH\n\nURL: https://www.cel.agh.edu.pl/webinar/pasja-w-pracy-dydaktyka-akademickiego/\nCrawled: 2025-03-19 22:37:29\n\nCeLiID AGH\n > \nRozwijaj si\u0119 w dydaktyce\n > \nWspieram w rozwoju\n > \nPasja w pracy dydaktyka akademickiego\n\nProwadz\u0105:\nSylwia Bednarek (WIMiIP AGH), Marta St\u0105porek (CeLiID)\n\n21. listopad 2023, godz. 10:00 \n\nCzym jest pasja w dydaktyce? Jak tworzy\u0107 dla niej przestrze\u0144 w trakcie zaj\u0119\u0107 dydaktycznych? Jak j\u0105 rozbudza\u0107 u student\u00f3w? Jak sprawi\u0107, by uczenie by\u0142o ciekaw\u0105, wci\u0105gaj\u0105c\u0105 podr\u00f3\u017c\u0105? Jak zrozumie\u0107 motywacje student\u00f3w, ich style uczenia? Jak ich wspiera\u0107 w rozwoju?\n\nJe\u015bli jeste\u015bcie ciekawi odpowiedzi na te pytania to zapraszamy Was serdecznie na webinar, w kt\u00f3rym \nSylwia Bednarek\n \u2013 laureatka I nagrody Laur Dydaktyka AGH w kategorii Wyk\u0142adowca (2022) oraz nominowana do nagrody Laur dydaktyka AGH w kategorii Dydaktyk z pasj\u0105 (2023) \u2013 podzieli si\u0119 swoim do\u015bwiadczeniem dydaktycznym.\n\nPRZEKAZYWANIE PASJI nie odbywa si\u0119 poprzez m\u00f3wienie o niej czy nazywanie, poniewa\u017c ufaj\u0105c swojej pasji, w\u0142asnej sp\u00f3jno\u015bci i autentyczno\u015bci pasja niejako sama si\u0119 pokazuje. Studenci dostrzegaj\u0105 j\u0105 w moich dzia\u0142aniach, wyczuwaj\u0105 w zmianie w otoczeniu \u2013 poniewa\u017c jest ona sp\u00f3jna z moj\u0105 energi\u0105. Przychodz\u0105 na zaj\u0119cia nie z przymusu, lecz dlatego, \u017ce im jest dobrze w tej mojej energii, czuj\u0105 si\u0119 zaopiekowani i zadbani.\u00a0\n\nZ moich obserwacji wynika, \u017ce obecni studenci potrzebuj\u0105 nie mistrza, ale kogo\u015b kto ich przede wszystkim ZAUWA\u017bY, WYS\u0141UCHA, zaprosi do wsp\u00f3\u0142tworzenia przestrzeni na zaj\u0119ciach.\n\nOd lat bazuj\u0119 na zasobach student\u00f3w (bo oni naprawd\u0119 du\u017co wiedz\u0105, tylko trzeba im pom\u00f3c do tego dotrze\u0107), daj\u0119 przestrze\u0144 na wyra\u017canie swojego zdania, zadawanie nawet\u00a0 tych \u2013 z pozoru niepotrzebnych \u2013 pyta\u0144, bo one bardzo cz\u0119sto pozwalaj\u0105 na anga\u017cowanie ca\u0142ej grupy w poszukiwanie odpowiedzi, prowokuj\u0105 do my\u015blenia, do wyj\u015bcia poza schemat. \n\nWebinaroteka\nKategorie\nNadchodz\u0105ce webinary\n\nTre\u015bci tej strony dost\u0119pne s\u0105 na licencji\nCreative Commons\n\nUznanie autorstwa - Na tych samych warunkach 4.0 Mi\u0119dzynarodowe", "metadata": {"url": "https://www.cel.agh.edu.pl/webinar/pasja-w-pracy-dydaktyka-akademickiego/", "title": "Pasja w pracy dydaktyka akademickiego - CeLiID AGH", "depth": 3, "duplicate": false, "content_hash": "cb3a78484f9b9e076cf8e83a440bf5b8", "word_count": 278, "headings": []}}