{"content": "# O Glosariuszu AGH\n\nURL: https://glosariusz.agh.edu.pl/about\nCrawled: 2025-03-19 21:25:28\n\nStrona g\u0142\u00f3wna AGH\n/\nGlosariusz AGH\n/\nO Glosariuszu AGH\nO Glosariuszu AGH\nGlosariusz AGH jest narz\u0119dziem przeznaczonym dla pracownik\u00f3w i student\u00f3w Akademii G\u00f3rniczo-Hutniczej w Krakowie. Celem, kt\u00f3ry przy\u015bwieca\u0142 jego powstaniu, by\u0142o i jest ujednolicenie angloj\u0119zycznego nazewnictwa stosowanego w AGH oraz u\u0142atwienie korespondencji zagranicznej i redakcji witryn internetowych uczelni, w tym g\u0142\u00f3wnego portalu AGH, stron jednostek, wydzia\u0142\u00f3w czy organizowanych wydarze\u0144 mi\u0119dzynarodowych. Stworzenie Glosariusza wpisuje si\u0119 tak\u017ce w ide\u0119 umi\u0119dzynarodowienia uczelni oraz stanowi wa\u017cny element projektu \u201eInicjatywa Doskona\u0142o\u015bci \u2013 Uczelnia Badawcza\u201d (IDUB).\nGlosariusz AGH powsta\u0142 z inicjatywy Centrum Komunikacji i Marketingu. Opiek\u0119 merytoryczn\u0105 sprawuje nad nim zesp\u00f3\u0142 sk\u0142adaj\u0105cy si\u0119 z pracownik\u00f3w Centrum oraz Studium J\u0119zyk\u00f3w Obcych. Narz\u0119dzie informatyczne stworzy\u0142 zesp\u00f3\u0142 Centrum Rozwi\u0105za\u0144 Informatycznych, a nadz\u00f3r nad ca\u0142ym procesem pe\u0142ni\u0142 zesp\u00f3\u0142 Centrum Zarz\u0105dzania Wdro\u017ceniami.\nGlosariusz AGH nie jest projektem zamkni\u0119tym. Mo\u017cliwo\u015b\u0107 sugerowania zmian w istniej\u0105cych ju\u017c has\u0142ach, jak i zg\u0142aszania propozycji nowych hase\u0142 sprawia, \u017ce narz\u0119dzie jest interaktywne, stanowi odpowied\u017a na zmieniaj\u0105ce si\u0119 potrzeby u\u017cytkownik\u00f3w i bierze pod uwag\u0119 natur\u0119 samego j\u0119zyka, kt\u00f3ry \u017cyje i nieustannie ewoluuje. Zapraszamy wszystkich u\u017cytkownik\u00f3w do korzystania z narz\u0119dzia zar\u00f3wno w spos\u00f3b bierny (przegl\u0105danie hase\u0142), jak i aktywny (zg\u0142aszanie potrzeby dodania nowych hase\u0142).", "metadata": {"url": "https://glosariusz.agh.edu.pl/about", "title": "O Glosariuszu AGH", "depth": 3, "duplicate": false, "content_hash": "4b92deea911010033cf2d99e6b4f9575", "word_count": 186, "headings": [{"level": 1, "text": "O Glosariuszu AGH"}]}}