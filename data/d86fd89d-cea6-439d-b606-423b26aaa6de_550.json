{"content": "#  O nas -- Biblioteka G\u0142\u00f3wna AGH \n\nURL: https://bg.agh.edu.pl/o-nas\nCrawled: 2025-03-19 22:38:56\n\nPrzejd\u017a do tre\u015bci\n\nPrzejd\u017a do stopki\n\n O nas \n\nBiblioteka G\u0142\u00f3wna AGH jest \npomocnicz\u0105 jednostk\u0105 organizacyjn\u0105 Uczelni\n\u00a0 o zadaniach us\u0142ugowych, dydaktycznych i naukowych.\u00a0 Stanowi podstaw\u0119 systemu biblioteczno-informacyjnego AGH, kt\u00f3ry wsp\u00f3\u0142tworzy z bibliotekami wydzia\u0142owymi i bibliotekami innych jednostek Uczelni.\n\nPe\u0142ni funkcj\u0119 og\u00f3lnodost\u0119pnej biblioteki naukowej oraz o\u015brodka informacji naukowej i technicznej.\u00a0 D\u0105\u017cy do zapewnienia dost\u0119pno\u015bci zasob\u00f3w wszystkim grupom u\u017cytkownik\u00f3w, w tym osobom ze szczeg\u00f3lnymi potrzebami, m.in. przez likwidacj\u0119 barier architektonicznych oraz zapewnienie specjalistycznego sprz\u0119tu i oprogramowania.\u00a0 Pod wzgl\u0119dem wielko\u015bci zbior\u00f3w jest drug\u0105, po Bibliotece Jagiello\u0144skiej, bibliotek\u0105 Krakowa i jedn\u0105 z najwi\u0119kszych bibliotek technicznych w kraju.\n\nZakres tematyczny ksi\u0119gozbioru gromadzonego przez Bibliotek\u0119 G\u0142\u00f3wn\u0105 jest zgodny z tematyk\u0105 prowadzonych w Uczelni bada\u0144 i kierunk\u00f3w studi\u00f3w. Obejmuje mi\u0119dzy innymi zagadnienia z zakresu: elektrotechniki, automatyki, elektroniki, technologii kosmicznych, in\u017cynierii biomedycznej,\u00a0informatyki, telekomunikacji, in\u017cynierii mechanicznej, robotyki, energetyki, g\u00f3rnictwa,\u00a0in\u017cynierii l\u0105dowej, wiertnictwa, metalurgii, odlewnictwa, geologii, geofizyki, in\u017cynierii i ochrony \u015brodowiska, geodezji, in\u017cynierii materia\u0142owej, ceramiki, in\u017cynierii chemicznej, zarz\u0105dzania, matematyki, nauk fizycznych, nauk chemicznych, nauk o\u00a0komunikacji spo\u0142ecznej i\u00a0mediach, nauk o zarz\u0105dzaniu i jako\u015bci.\n\nRodzaje zbior\u00f3w gromadzonych w Bibliotece to: ksi\u0105\u017cki (drukowane i elektroniczne), czasopisma (drukowane i elektroniczne) oraz zbiory specjalne (normy, opisy patentowe, zbiory kartograficzne, rozprawy doktorskie, literatura techniczno-handlowa, r\u0119kopisy oraz starodruki).\n\nPodstawowymi \u017ar\u00f3d\u0142ami informacji o ksi\u0119gozbiorze s\u0105 \nKatalog Bibliotek AGH\n oraz \nkatalog kartkowy AGH.\n Ze zbior\u00f3w Biblioteki G\u0142\u00f3wnej mo\u017cna korzysta\u0107 na miejscu, przez wypo\u017cyczanie na zewn\u0105trz oraz wypo\u017cyczenia mi\u0119dzybiblioteczne.\n\nPracownicy, doktoranci i studenci AGH maj\u0105 dost\u0119p do licencyjnych \ne-zasob\u00f3w\n z dowolnego miejsca na \u015bwiecie za po\u015brednictwem serwera proxy. Nie jest to mo\u017cliwe dla tych \u017ar\u00f3de\u0142, kt\u00f3rych licencje b\u0105d\u017a ograniczenia techniczne na to nie pozwalaj\u0105.\n\nZbiory tradycyjne:\n\n440 179\n wolumen\u00f3w ksi\u0105\u017cek\n\n148 630\n wolumen\u00f3w czasopism\n\n351 257 \njednostek zbior\u00f3w specjalnych\n\n101\n tytu\u0142\u00f3w czasopism w bie\u017c\u0105cej prenumeracie\n\nZasoby elektroniczne:\n\n20 399\n zarejestrowanych u\u017cytkownik\u00f3w\n\n8 967\n aktywnie wypo\u017cyczaj\u0105cych\n\n110 392\n odwiedzin w Bibliotece\n\n116 571\n wypo\u017cycze\u0144 do domu\n\n1 725\n wypo\u017cycze\u0144 do czytelni\n\n259 087\n sesji korzystaj\u0105cych zdalnie z e-zasob\u00f3w\n\npowierzchnia u\u017cytkowa \n4 768 m\n2\n\n296 \nmiejsc dla u\u017cytkownik\u00f3w\n\n6\n miejsc dla os\u00f3b ze specjalnymi potrzebami\n\n58 \nstanowiska komputerowe dla u\u017cytkownik\u00f3w\n\n2\n skanery\u00a0dla u\u017cytkownik\u00f3w\n\n2\n urz\u0105dzenia self-check do samodzielnych wypo\u017cycze\u0144\n\nwrzutnia do zwrot\u00f3w ksi\u0105\u017cek\n\nStopka\n\nBiblioteka G\u0142\u00f3wna AGH wdra\u017ca system biblioteczny ALMA\nDofinansowano ze \u015brodk\u00f3w Ministra Kultury i Dziedzictwa Narodowego w ramach realizacji Narodowego Programu Rozwoju Czytelnictwa 2.0 na lata 2021\u20132025. \n\nBiblioteka G\u0142\u00f3wna Akademii G\u00f3rniczo-Hutniczej\nim. Stanis\u0142awa Staszica w Krakowie\nal. Mickiewicza 30, 30-059 Krak\u00f3w, pawilon U-1\ntel. +48 12 617 32 08\ne-mail: bgagh@bg.agh.edu.pl\n\nDost\u0119pno\u015b\u0107\nOchrona danych osobowych\nIntranet BG\nNewsletter BGinfo\nMapa strony\n\nFanpage BG AGH w serwisie Facebook\">\nFanpage AGH w serwisie Linkedin\">\nFanpage AGH w serwisie Instagram\">\nKana\u0142 BG AGH w serwisie YouTube\">\n\nBack", "metadata": {"url": "https://bg.agh.edu.pl/o-nas", "title": " O nas -- Biblioteka G\u0142\u00f3wna AGH ", "depth": 3, "duplicate": false, "content_hash": "5b4afd4c79df1d0783f7955445b75010", "word_count": 429, "headings": [{"level": 1, "text": "O nas"}, {"level": 4, "text": "Zbiory tradycyjne:"}, {"level": 4, "text": "Zasoby elektroniczne:"}, {"level": 2, "text": "Stopka"}]}}