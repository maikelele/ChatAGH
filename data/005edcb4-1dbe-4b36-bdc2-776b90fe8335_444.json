{"content": "Rb-D.0201 -1-55/20 \nStrona 1 z 4 ZARZ\u0104DZENIE Nr 55/2020 \nRektora Akademii G\u00f3rniczo -Hutniczej  \nim. Stanis\u0142awa Staszica w Krakowie  \nz dnia 26 sierpni a 2020 r. \nw sprawie Uczelnianej Bazy Przedmiot\u00f3w Obieralnych  \n \nDzia\u0142aj\u0105c na  podstawie art. 23 ust. 1 ustawy z dnia 20 lipca 2018 r. \u2013 Prawo o szkolnictwie \nwy\u017cszym i nauce (t.j. Dz. U. z 2020 r. poz. 85, z p\u00f3\u017an. zm.) oraz \u00a7 20 ust. 1 i \u00a7 21 ust. 3 Statutu \nAGH (uchwa\u0142a Senatu AGH Nr 137/2019 z dnia 26 czerwca 2019 r. z p\u00f3\u017an. zm.), zarz\u0105dzam,  \nco nast\u0119puje:  \n\u00a71.  \nZa\u0142o\u017cenia Uczelnianej Bazy Przedmiot\u00f3w Obieralnych  \nD\u0105\u017c\u0105c do zwi\u0119kszenia obieralno\u015bci i elastyczno\u015bci w procesie kszta\u0142cenia, stanowi\u0105cej gwarant \naktualno\u015bci oferty dydaktycznej Uczelni, w trosce o jako\u015b\u0107 kszta\u0142cenia, jak r\u00f3wni e\u017c maj\u0105c  \nw perspektywie d\u0105\u017cenie do uczynienia z Uczelni nowoczesnego europejskiego uniwersytetu \ntechnicznego, w kt\u00f3rym obok nauk technicznych, \u015bcis\u0142ych czy przyrodniczych, r\u00f3wnie\u017c nauki \nhumanistyczne i spo\u0142eczne maj\u0105 swoj\u0105 siln\u0105 reprezentacj\u0119, okre\u015blam za sady funkcjonowania \nmi\u0119dzywydzia\u0142owego programu \u201eUczelniana Baza Przedmiot\u00f3w Obieralnych\u201d, dalej jako UBPO.  \n\u00a72.  \nCele UBPO  \n1. Celem Programu jest stworzenie studentom AGH szerokiej oferty pozwalaj\u0105cej na elastyczne \nkszta\u0142towanie lub uzupe\u0142nienie programu studi\u00f3w w zakresie:  \n1) doskonalenia poziomu znajomo\u015bci specjalistycznego j\u0119zyka obcego;  \n2) uzyskania zak\u0142adanych efekt\u00f3w uczenia si\u0119  w zakresie przedmiot\u00f3w humanistycznych  \ni spo\u0142ecznych;  \n3) doskonalenia efekt\u00f3w uczenia si\u0119 w zakresie innowacyjnych bada\u0144 naukowych  \ni technologii.  \n2. Przedmioty wchodz\u0105ce w sk\u0142ad UBPO tworz\u0105 centraln\u0105 uczelnian\u0105 baz\u0119 przedmiot\u00f3w do \nwyboru dla student\u00f3w polskich oraz student\u00f3w zagranicznych.  \n\u00a73.  \nStruktura organizacyjna zwi\u0105zana z funkcjonowaniem UBPO   \n1. Struktur\u0119 organizacyjn\u0105 zwi\u0105zan\u0105 z funkcjonowaniem UBPO tworz\u0105:  \n1) Prorektor ds. Kszta\u0142cenia;  \n2) Pe\u0142nomocnik Rektora ds. Przedmiot\u00f3w Obieralnych;  \n3) Rada Programowa ds. Przedmiot\u00f3w Obieralnych;  \n4) zespo\u0142y robocze.  \n2. Za obs\u0142ug\u0119 administracyjn\u0105 UBPO oraz Rady Programowej ds. Przedmiot\u00f3w Obieralnych,  \na tak\u017ce za koordynacj\u0119 zapis\u00f3w student\u00f3w na zaj\u0119cia odpowiedzialny jest Dzia\u0142 Organizacji \nStudi\u00f3w w Centrum Organizacji Kszta\u0142cenia (dalej jako DOS).  \n3. Za planowanie, organizacj\u0119 i prowadzenie zaj\u0119\u0107 odpowiedzialne s\u0105 wydzia\u0142y AGH \nodpowiadaj\u0105ce za dany przedmiot w ramac h UBPO.  \n\u00a74.  \nPe\u0142nomocnik Rektora ds. Przedmiot\u00f3w Obieralnych  \n1. Rektor powo\u0142uje Pe\u0142nomocnika Rektora ds. Przedmiot\u00f3w Obieralnych, zwanego dalej \nPe\u0142nomocnikiem,  na wniosek Prorektora ds. Kszta\u0142cenia na okres kadencji.  \n2. Rektor mo\u017ce odwo\u0142a\u0107 Pe\u0142nomocnika z w\u0142asnej inicjatywy, a tak\u017ce na wniosek Prorektora  \nds. Kszta\u0142cenia lub Rady Programowej podj\u0119ty zwyk\u0142\u0105 wi\u0119kszo\u015bci\u0105 g\u0142os\u00f3w w obecno\u015bci co \nnajmniej po\u0142owy jej sk\u0142adu.  \n3. Do zada\u0144 Pe\u0142nomocnika nale\u017cy w szczeg\u00f3lno\u015bci:  \n1) przewodnic zenie posiedzeniom Rady Programowej;  \n2) wsp\u00f3\u0142praca z  jednostkami Uczelni w  zakresie przedmiot\u00f3w UBPO;  \n3) zwo\u0142ywanie posiedze\u0144 Rady Programowej za\u015b w razie potrzeby zwo\u0142ywanie posiedze\u0144 \nzespo\u0142\u00f3w roboczych w zale\u017cno\u015bci od problematyki UBPO;  \n\nRb-D.0201 -1-55/20 \nStrona 2 z 4 4) przygotowanie i przedk\u0142adanie Radzie sprawozdania w zakresie analizy i oceny \nfunkcjonowania UBPO w ka\u017cdym roku akademickim.  \n4. Pe\u0142nomocnik odpowiada za:  \n1) realizacj\u0119 za\u0142o\u017ce\u0144 UBPO;  \n2) nadz\u00f3r nad zapisami student\u00f3w na przedmioty w ramach UBPO;  \n3) realizacj\u0119 na wydzia\u0142ach uczelnianych wytycznych dotycz\u0105cych realizacji przedmiot\u00f3w \nobieralnych.  \n\u00a75.  \nRada Programowa  \n1. Rektor powo\u0142uje Rad\u0119 Programow\u0105 ds. Przedmiot\u00f3w Obieralnych, zwan\u0105 dalej Rad\u0105 \nProgramow\u0105, na okres kadencji, na wniosek Prorektora ds. Kszta\u0142cenia.  \n2. W sk\u0142ad Rady Programowej wch odzi z ka\u017cdego wydzia\u0142u jeden prodziekan odpowiedzialny za \nsprawy kszta\u0142cenia na danym Wydziale wskazany przez Dziekana Wydzia\u0142u, Pe\u0142nomocnik \nRektora ds. Przedmiot\u00f3w Obieralnych, przedstawiciel student\u00f3w oraz pracownicy DOS \nodpowiedzialni za obs\u0142ug\u0119 admini stracyjn\u0105 UBPO .  \n3. Rektor mo\u017ce odwo\u0142a\u0107 cz\u0142onka Rady Programowej z w\u0142asnej inicjatywy, a tak\u017ce na wniosek \nProrektora ds. Kszta\u0142cenia lub Rady Programowej podj\u0119ty zwyk\u0142\u0105 wi\u0119kszo\u015bci\u0105 g\u0142os\u00f3w  \nw obecno\u015bci co najmniej po\u0142owy jej sk\u0142adu.  \n4. Rada Programowa podlega Prorektorowi ds. Kszta\u0142cenia.  \n5. Do zada\u0144 Rady Programowej nale\u017cy w  szczeg\u00f3lno\u015bci:  \n1) opiniowanie oferty przedmiot\u00f3w UBPO na dany rok akademicki ; \n2) opiniowanie propozycji nowych przedmiot\u00f3w do UBPO;  \n3) monitorowanie oferty UBPO oraz aktywny udzia\u0142 w jej modyfikacji;  \n4) wdra\u017canie zalece\u0144 i wymog\u00f3w Uczelnianego Zespo\u0142u ds. Jako\u015bci Kszta\u0142cenia dotycz\u0105cych \nprzedmiot\u00f3w obieralnych w Uczelni, zw\u0142aszcza upowszechnianie dobrych praktyk w tym \nzakresie;  \n5) monitorowanie do\u015bwiadcze\u0144 krajowych i zagranicznych w zakresie obieralno\u015bci or az \nwsp\u00f3\u0142praca z innymi o\u015brodkami akademickimi w zakresie doskonalenia jako\u015bci kszta\u0142cenia \nw ramach przedmiot\u00f3w obieralnych.  \n6. W razie potrzeby w  celu efektywnej realizacji swoich zada\u0144 Rada Programowa mo\u017ce, \nw porozumieniu z  Prorektorem ds. Kszta\u0142cenia, zapra sza\u0107 do sta\u0142ej lub dora\u017anej wsp\u00f3\u0142pracy \nekspert\u00f3w z  Uczelni, jak i  spoza niej, a tak\u017ce powo\u0142ywa\u0107 zespo\u0142y robocze do rozwi\u0105zywania \nbie\u017c\u0105cych spraw zwi\u0105zanych z jej dzia\u0142alno\u015bci\u0105.  \n7. Rada zbiera si\u0119 na posiedzeniach co najmniej raz na trzy miesi\u0105ce.  \n8. Posiedzenia zwo\u0142uje Pe\u0142nomocnik. Posiedzenia s\u0105 protoko\u0142owane. Decyzje podejmowane \nprzez Rad\u0119 Programow\u0105 zapadaj\u0105 zwyk\u0142\u0105 wi\u0119kszo\u015bci\u0105 g\u0142os\u00f3w w obecno\u015bci co najmniej \npo\u0142owy jej sk\u0142adu.  \n\u00a76.  \nOferta przedmiot\u00f3w UBPO  \n1. Przedmioty stanowi\u0105ce ofert\u0119 UBPO prowadzone s\u0105 w  ramach  studi\u00f3w pierwszego i  drugiego \nstopnia oraz podzielone s\u0105 na trzy bloki:  \n1) blok obcoj\u0119zyczny \u2013 obejmuj\u0105cy przedmioty prowadzone w ca\u0142o\u015bci wy\u0142\u0105cznie w j\u0119zykach \nobcych;  \n2) blok humanistyczno -spo\u0142eczny \u2013 obejmuj\u0105cy przedmioty z dziedziny nauk \nhumanistycznych lub nauk spo\u0142ecznych;  \n3) blok innowacyjny \u2013 obejmuj\u0105cy przedmioty zwi\u0105zane z najnowszymi osi\u0105gni\u0119ciami \nbadawczymi czy technologicznymi.  \n2. Niezale\u017cnie od blok\u00f3w przedmiot\u00f3w, o kt\u00f3rych mowa w ust. 1, Rada Programowa, na wniosek \nProrektora ds. Kszta\u0142cenia, mo\u017ce utworz y\u0107 kolejny blok albo bloki przedmiot\u00f3w.  \n3. Informacja o  przedmiotach w ofercie UBPO na dany rok akademicki og\u0142aszana jest na stronie \ninternetowej w systemie Sylabus AGH (sylabusy.agh.edu.pl).  \n4. Dodawanie nowych przedmiot\u00f3w do UBPO nast\u0119puje zgodnie z  poni\u017cszym i zasadami:  \n1) przedstawiciel wydzia\u0142u w Radzie Programowej albo kierownik innej ni\u017c wydzia\u0142 jednostki \norganizacyjnej zg\u0142asza propozycj\u0119 przedmiotu w ramach UBPO;  \n2) przedmiot w ramach UBPO powinien spe\u0142nia\u0107 nast\u0119puj\u0105ce wymogi:  \na) ka\u017cdy przedmiot nale\u017cy zakwalifiko wa\u0107 do danego bloku UBPO,  \n\nRb-D.0201 -1-55/20 \nStrona 3 z 4 b) przedmiotowi z bloku humanistyczno -spo\u0142ecznego nale\u017cy przypisa\u0107 poziom studi\u00f3w, \nna kt\u00f3rym b\u0119dzie realizowany,  \nc) dla ka\u017cdego przedmiotu nale\u017cy okre\u015bli\u0107 wymiar godzinowy zaj\u0119\u0107 wraz ze wskazaniem \nich formy,  \nd) po pozytywnej opinii Rady Pr ogramowej i  zatwierdzeniu przez Prorektora  \nds. Kszta\u0142cenia, nale\u017cy sporz\u0105dzi\u0107 i  opublikowa\u0107 sylabus przedmiotu, a w przypadku \nprzedmiot\u00f3w w j\u0119zyku obcym sylabus w  j\u0119zyku obcym, na zasadach okre\u015blonych \nw Regulaminie studi\u00f3w wy\u017cszych AGH,  \ne) przedmioty stanowi\u0105ce ofert\u0119 programu UBPO prowadzone s\u0105 semestralnie,  \nf) weryfikacja zak\u0142adanych efekt\u00f3w uczenia si\u0119 w ramach przedmiot\u00f3w UBPO,  \nw tym w szczeg\u00f3lno\u015bci w postaci egzamin\u00f3w i zalicze\u0144, odbywa si\u0119 na zasadach \nokre\u015blonych w Regulaminie studi\u00f3w wy\u017cszych AGH;  \n3) Rada Programowa na posiedzeniu opiniuje propozycje nowych przedmiot\u00f3w. Je\u017celi dany \nprzedmiot nie stanowi elementu programu studi\u00f3w obowi\u0105zuj\u0105cego na danym kierunku, \npoziomie i  profilu kszta\u0142cenia, Rada Programowa wnioskuje o przypisanie przedmiotowi \nliczby punkt\u00f3w ECTS w wymiarze zgodnym z zasadami szacowania punkt\u00f3w ECTS \nprzyj\u0119tymi przez Rad\u0119 Programow\u0105. Je\u017celi dany przedmiot stanowi element programu \nstudi\u00f3w obowi\u0105zuj\u0105cego na danym kierunku, poziomie i  profilu kszta\u0142cenia w\u00f3wczas \nprzyjmuje si\u0119 tak\u0105 liczb\u0119  punkt\u00f3w ECTS, jaka wynika z  tego programu studi\u00f3w;  \n4) po pozytywnej opinii Rady Programowej, dzia\u0142aj\u0105cy z upowa\u017cnienia Rektora, Prorektor \nds. Kszta\u0142cenia zatwierdza list\u0119 nowych przedmiot\u00f3w w\u0142\u0105czanych do UBPO.  \n5. W wyj\u0105tkowych, szczeg\u00f3lnie uzasadnionych przypad kach dopuszcza si\u0119 mo\u017cliwo\u015b\u0107 wycofania \nlub zawieszenia przedmiotu. Szczeg\u00f3\u0142owe zasady post\u0119powania w tym zakresie okre\u015bli \nProrektor ds. Kszta\u0142cenia.  \n6. W przypadku konieczno\u015bci zmiany tre\u015bci przedmiot\u00f3w wpisanych na list\u0119 UBPO wp\u0142ywaj\u0105cych \nna liczb\u0119 punkt\u00f3w E CTS b\u0105d\u017a liczb\u0119 godzin zaj\u0119\u0107 dydaktycznych, ust. 4 stosuje si\u0119 \nodpowiednio.  \n\u00a77.  \nZaj\u0119cia w ramach UBPO  \n1. Zaj\u0119cia dydaktyczne stanowi\u0105ce ofert\u0119 UBPO prowadzone s\u0105 przez nauczycieli akademickich \nodpowiednich wydzia\u0142\u00f3w lub innych ni\u017c wydzia\u0142 jednostek organizacyjnych AGH, a tak\u017ce \nprzez specjalist\u00f3w spoza Uczelni.  \n2. Zaj\u0119cia dydaktyczne prowadzone w  ramach UBPO wliczane s\u0105 do pensum dydaktycznego \nnauczycieli akademickich na ich macierzystych jednostkach zgodnie z obowi\u0105zuj\u0105cymi  \nw Uczelni przepisami dotycz\u0105 cymi pensum dydaktycznego.  \n3. Rozliczenia finansowe zaj\u0119\u0107 prowadzonych w ramach UBPO odbywaj\u0105 si\u0119 na zasadach \nokre\u015blonych w za\u0142o\u017ceniach do planu rzeczowo -finansowego ustalonego przez Rektora AGH.  \n\u00a78.  \nZasady wyboru przedmiot\u00f3w w ramach UBPO  \n1. Przedmioty w ramach  UBPO prowadzone s\u0105 jako przedmioty og\u00f3lnouczelniane i  dost\u0119pne s\u0105 \ndla student\u00f3w studi\u00f3w wy\u017cszych AGH, a  tak\u017ce dla student\u00f3w przybywaj\u0105cych do AGH \nw ramach program\u00f3w wymian.  \n2. Studenci AGH mog\u0105 uczestniczy\u0107 w  zaj\u0119ciach na nast\u0119puj\u0105cych warunkach:  \n1) realizuj\u0105c dany przedmiot jako przedmiot obieralny, w  zakresie programu studi\u00f3w \nobowi\u0105zuj\u0105cego na danym kierunku, poziomie i  profilu kszta\u0142cenia;  \n2) realizuj\u0105c dany przedmiot jako przedmiot dodatkowy, z tym \u017ce z chwil\u0105 umieszczenia \ntakiego przedmiotu w  semestraln ym planie studi\u00f3w student zobowi\u0105zany jest go zaliczy\u0107 \nzgodnie z  wymogami okre\u015blonymi w  Regulaminie studi\u00f3w wy\u017cszych AGH oraz przez \nprowadz\u0105cego przedmiot; zwi\u0105zane z  tym punkty ECTS nie s\u0105 uwzgl\u0119dniane przy \nzaliczeniu danego semestru studi\u00f3w, za\u015b s\u0105 uwzgl \u0119dniane jako dodatkowe osi\u0105gni\u0119cia \nstudenta w  suplemencie;  \n3) w przypadku przyporz\u0105dkowania przedmiotu tylko do jednego poziomu studi\u00f3w przez \nprowadz\u0105cego przedmiot, zgodnie z \u00a7 6 ust. 4 pkt 2 lit. b) niniejszego zarz\u0105dzenia, \nstudent mo\u017ce realizowa\u0107 wybrany p rzez siebie przedmiot, je\u017celi jest zgodny z poziomem \njego studi\u00f3w;  \n4) przedmiot zrealizowany przez studenta na poziomie studi\u00f3w pierwszego stopnia nie mo\u017ce \nby\u0107 ponownie realizowany na poziomie studi\u00f3w drugiego stopnia.  \n\nRb-D.0201 -1-55/20 \nStrona 4 z 4 3. W przypadku przedmiot\u00f3w prowadzonych w j \u0119zykach obcych pierwsze\u0144stwo przy zapisach \nmaj\u0105 studenci zagraniczni macierzystego wydzia\u0142u, a nast\u0119pnie studenci zagraniczni innych \nwydzia\u0142\u00f3w, studenci polscy macierzystego wydzia\u0142u, studenci polscy innych wydzia\u0142\u00f3w.  \n4. Studenci, kt\u00f3rzy uczestnicz\u0105 w  zaj\u0119cia ch w j\u0119zykach obcych stanowi\u0105cych ofert\u0119 UBPO \npowinni pos\u0142ugiwa\u0107 si\u0119 j\u0119zykiem obcym co najmniej na poziomie \u015brednio zaawansowanym \n(minimalny zalecany poziom B2).  \n\u00a79.  \nZapisy na zaj\u0119cia w ramach UBPO  \n1. Zapisy student\u00f3w na poszczeg\u00f3lne przedmioty odbywaj\u0105 si\u0119 elektronicznie za pomoc\u0105 \nsystemu informatycznego Uczelni.  \n2. Organizacja zapis\u00f3w na przedmioty stanowi\u0105ce ofert\u0119 Programu UBPO przebiega wed\u0142ug \nnast\u0119puj\u0105cego harmonogramu:  \n1) przekazanie przez wydzia\u0142y grafik\u00f3w przedmiot\u00f3w oferowanych w ramach UBPO do Dzia\u0142u \nOrganizacji Studi\u00f3w;  \n2) uruchomienie zapis\u00f3w student\u00f3w na poszczeg\u00f3lne przedmioty;  \n3) zamkni\u0119cie zapis\u00f3w student\u00f3w;  \n4) zatwierdzenie listy uruchomionych przedmiot\u00f3w w ramach UBPO w  danym semestrze \nprzez Prorektora ds. Kszta\u0142cenia;  \n5) rozpocz\u0119cie i  realizacja zaj\u0119\u0107.  \n\u00a710.  \nJako\u015b\u0107 kszta\u0142cenia w ramach UBPO  \n1. Dla wszystkich przedmiot\u00f3w realizowanych w  ramach programu UBPO prowadzone s\u0105 \nbadania ankietowe oraz hospitacje na zasadach okre\u015blonych przez Rektora AGH.  \n2. Dzia\u0142ania, o kt\u00f3rych mowa w ust. 1 maj\u0105 sprzyja\u0107 doskonaleniu jako\u015bci kszta\u0142cenia \nw zakresie przedmiot\u00f3w prowadzonych w  ramach UBPO.  \n\u00a711.  \nZasady odp\u0142atno\u015bci  \n1. Studenci zagraniczni przybywaj\u0105cy do AGH w  ramach program\u00f3w wymian \nmi\u0119dzynarodowych mog\u0105 uczestniczy\u0107 w  zaj\u0119ciach UBPO nieodp\u0142atnie.  \n2. Pozostali studenci niewymie nieni w ust. 1 mog\u0105 tak\u017ce uczestniczy\u0107 w  zaj\u0119ciach UBPO \nnieodp\u0142atnie, chyba \u017ce przepisy odr\u0119bne stanowi\u0105 inaczej.  \n\u00a712.  \nPrzepisy ko\u0144cowe  \n1. Traci moc zarz\u0105dzenie Nr 39/2016 Rektora Akademii G\u00f3rniczo -Hutniczej im. Stanis\u0142awa \nStaszica w  Krakowie z  dnia 2 listo pada 2016 r. w sprawie Uczelnianej Bazy Przedmiot\u00f3w \nObieralnych, z zastrze\u017ceniem ust. 2.  \n2. W roku akademickim 2019/2020 Uczelniana Baza Przedmiot\u00f3w Obieralnych dzia\u0142a na \nzasadach dotychczasowych, okre\u015blonych w Zarz\u0105dzeniu, o kt\u00f3rym mowa w ust. 1.  \n3. Realizacj\u0119 i nadz\u00f3r nad wykonaniem niniejszego zarz\u0105dzenia powierzam Prorektorowi  \nds. Kszta\u0142cenia.  \n4. W sprawach nieuregulowanych w niniejszym zarz\u0105dzeniu decyzje podejmuje Prorektor  \nds. Kszta\u0142cenia, z wyj\u0105tkiem spraw nale\u017c\u0105cych do kompetencji innych podmiot\u00f3w.  \n5. Zarz\u0105dzenie wchodzi w  \u017cycie z  dniem og\u0142oszenia.  \n \n \n \nR E K T O R \n \n \nprof. dr hab. in\u017c. Tadeusz S\u0142omka  \n \n\n", "metadata": {}}