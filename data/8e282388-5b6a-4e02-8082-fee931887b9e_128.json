{"content": "#  RODBUK -- Biblioteka G\u0142\u00f3wna AGH \n\nURL: https://bg.agh.edu.pl/otwarta-nauka/rodbuk\nCrawled: 2025-03-19 22:38:53\n\nPrzejd\u017a do tre\u015bci\n\nPrzejd\u017a do stopki\n\n RODBUK \n\nRepozytorium\n tworzy przez sze\u015b\u0107 krakowskich uczelni:\nAkademia G\u00f3rniczo-Hutnicza im. Stanis\u0142awa Staszica\n,\u00a0Uniwersytet Jagiello\u0144ski, Politechnika Krakowska, Uniwersytet Ekonomiczny,\u00a0Uniwersytet Komisji Edukacji Narodowej\u00a0i\u00a0Akademia Wychowania Fizycznego.\u00a0Techniczn\u0105 realizacj\u0105 projektu zajmuje si\u0119 \nAkademickie Centrum Komputerowe Cyfronet AGH\n.\n\n Zadaniem RODBUK jest gromadzenie, opracowanie, archiwizacja i udost\u0119pnianie w otwartym dost\u0119pie wszelkiego typu danych badawczych tworzonych przez pracownik\u00f3w naukowych, doktorant\u00f3w i student\u00f3w w\u202ftrakcie dzia\u0142alno\u015bci naukowej.\n RODBUK realizuje polityk\u0119 otwartej nauki \u2013 \nOpen Science\n poprzez stworzenie publicznie dost\u0119pnej platformy deponowania zbior\u00f3w danych badawczych umo\u017cliwiaj\u0105cej:\n\nzapoznanie si\u0119 z badaniami prowadzonymi w krakowskich o\u015brodkach naukowych,\n\nprzechowywanie r\u00f3\u017cnego rodzaju zbior\u00f3w danych badawczych,\n\nszybkie dotarcie do informacji poprzez przyjazny interfejs wyszukiwawczy,\n\nnajwy\u017cszy standard zapisu metadanych,\n\nuzyskanie sta\u0142ego identyfikatora DOI dla ka\u017cdego zbioru danych,\n\nznormalizowane cytowanie posiadanych danych,\n\nwybranie dla swojego zbioru danych jednej z licencji \nCreative Commons\n lub innej,\n\nokre\u015blenie embarga i udost\u0119pnienie ograniczonych plik\u00f3w w momencie wyznaczonym przez deponuj\u0105cego.\n\nRepozytorium funkcjonuje na platformie \nDataverse\n opartej na oprogramowaniu typu open source. RODBUK pozwala na gromadzenie i udost\u0119pnianie danych badawczych z r\u00f3\u017cnych dyscyplin i w r\u00f3\u017cnych formatach. Dzi\u0119ki temu dane s\u0105 indeksowane i cytowane, co wp\u0142ywa pozytywnie na ich upowszechnienie i promocj\u0119. Wszystkie publikowane metadane spe\u0142niaj\u0105 wytyczne podane przez \nOpenAIRE\n. W Repozytorium stosowane s\u0105 \nzasady FAIR\n, co oznacza, \u017ce dane s\u0105 mo\u017cliwe do znalezienia,\u00a0dost\u0119pne,\u00a0intereoperacyjne,\u00a0mo\u017cliwe do ponownego wykorzystania.\n RODBUK jest zarejestrowany w:\n\nre3data\n - mi\u0119dzynarodowym rejestrze repozytori\u00f3w danych badawczych,\n\nOpenDOAR\n\u00a0- mi\u0119dzynarodowym rejestrze otwartych repozytori\u00f3w,\n\nEOSC Marketplace\n -\u00a0og\u00f3lnoeuropejskiej\u00a0infrastrukturze\u00a0dla Otwartej Nauki, kt\u00f3ra ma zapewni\u0107 otwarte i zaufane \u015brodowisko dost\u0119pu i zarz\u0105dzania publikacjami, danymi\u00a0badawczymi\u00a0i oprogramowaniem, kt\u00f3re s\u0105 finansowane\u00a0ze \u015brodk\u00f3w publicznych, a tak\u017ce powi\u0105zanych infrastruktur i us\u0142ug.\n\nSpe\u0142nia tym samym wymagania stawiane przez instytucje finansuj\u0105ce badania naukowe jak np. Narodowe Centrum Nauki czy Unia Europejska w zakresie deponowania i otwierania danych badawczych.\u00a0\n\nRepozytorium jest dedykowane naukowcom uczelni wsp\u00f3\u0142tworz\u0105cych projekt, kt\u00f3rzy s\u0105 zainteresowani deponowaniem i udost\u0119pnieniem swoich danych badawczych. Korzystanie z Repozytorium jest bezp\u0142atne.\n\nAby zdeponowa\u0107 dane badawcze w RODBUK, trzeba posiada\u0107 aktywne konto w repozytorium. Logowanie nast\u0119puje poprzez system uwierzytelniania uczelni (adres email w domenie agh.edu.pl). Podczas pierwszego logowania nale\u017cy sprawdzi\u0107 poprawno\u015b\u0107 wprowadzonych danych, przeczyta\u0107 i zaakceptowa\u0107 \nregulamin\n, a nast\u0119pnie potwierdzi\u0107 utworzenie konta. Po weryfikacji i nadaniu uprawnie\u0144 do w\u0142a\u015bciwej kolekcji (wydzia\u0142u) mo\u017cna deponowa\u0107 dane badawcze w RODBUK. Weryfikacja konta u\u017cytkownika przez administratora zajmuje maksymalnie jeden dzie\u0144 roboczy. W \ninstrukcji deponowania danych badawczych\n\u00a0oraz w \nFAQ\n znajduj\u0105 si\u0119 kompletne informacje dotycz\u0105ce funkcjonowania RODBUK.\n\nDane udost\u0119pniane s\u0105 w postaci tzw. dataset\u00f3w. To zbi\u00f3r stanowi\u0105cy pewn\u0105 odr\u0119bn\u0105 ca\u0142o\u015b\u0107 i zawieraj\u0105cy dane powi\u0105zane z jedn\u0105 publikacj\u0105, projektem naukowym, b\u0105d\u017a eksperymentem.\n\nZgodnie z wytycznymi instytucji finansuj\u0105cych badania naukowe, dane badawcze nale\u017cy zapisywa\u0107 w \nformatach otwartych\n (np. \nOpenDocument\n, PNG, FLAC, WebM, HTML, CSS), powszechnie dost\u0119pnych i bezp\u0142atnych z wyj\u0105tkiem sytuacji, kiedy konwersja plik\u00f3w z oprogramowania specjalistycznego do otwartego mo\u017ce wp\u0142yn\u0105\u0107 na jako\u015b\u0107 danych.\n\nZbi\u00f3r danych powinna r\u00f3wnie\u017c uzupe\u0142nia\u0107 dokumentacja zawieraj\u0105ca wszystkie informacje niezb\u0119dne do zrozumienia i w\u0142a\u015bciwej interpretacji udost\u0119pnianych danych. Dobr\u0105 praktyk\u0105 w tym zakresie jest umieszczanie w zbiorze danych dodatkowego pliku \nREADME.txt\n, zawieraj\u0105cego podstawowe informacje dotycz\u0105ce udost\u0119pnianych danych.\n\nCo powinno si\u0119 znale\u017a\u0107 w README?\n\nTytu\u0142 zbioru danych\n Podaj zwi\u0119z\u0142y i wyczerpuj\u0105cy tytu\u0142 zbioru danych, kt\u00f3ry dok\u0142adnie odzwierciedla jego zawarto\u015b\u0107.\n\nWst\u0119p\n Przedstaw przegl\u0105d zbioru danych i opisz projekt, w ramach kt\u00f3rego zosta\u0142y zebrane. Podkre\u015bl cel, zakres i potencjalne zastosowania zestawu danych. Rozwa\u017c r\u00f3wnie\u017c do\u0142\u0105czenie link\u00f3w do odpowiednich publikacji lub zasob\u00f3w, kt\u00f3re zapewniaj\u0105 dodatkowy kontekst.\n\nWymagania podstawowe\n Uwzgl\u0119dnij wszelkie warunki konieczne do korzystania z zestawu danych, takie jak okre\u015blone wymagania dotycz\u0105ce oprogramowania lub sprz\u0119tu. Zapewnij jasne instrukcje dotycz\u0105ce uzyskiwania dost\u0119pu, pobierania i korzystania z plik\u00f3w danych.\n\nStruktura folder\u00f3w\n Opisz organizacj\u0119 zbioru danych, w tym zawarto\u015b\u0107 ka\u017cdego folderu i zawartych w nim plik\u00f3w. U\u017cyj tabel lub drzew plik\u00f3w, aby u\u0142atwi\u0107 u\u017cytkownikom zrozumienie struktury danych. Rozwa\u017c tak\u017ce do\u0142\u0105czenie wszelkich powi\u0105zanych zestaw\u00f3w danych, kt\u00f3re u\u017cytkownicy mog\u0105 uzna\u0107 za przydatne.\n\nKonwencje nazewnictwa plik\u00f3w\n Zapewnij jasn\u0105 i sp\u00f3jn\u0105 konwencj\u0119 nazewnictwa dla plik\u00f3w zbioru danych. Wyja\u015bnij znaczenie zastosowanych konwencji nazewnictwa.\n\nFormaty plik\u00f3w\n Opisz formaty plik\u00f3w u\u017cywane w zbiorze danych i oprogramowanie wymagane do ich otwarcia.\n\nGromadzenie danych (opcjonalnie)\n Je\u015bli ma to zastosowanie, opisz pytania badawcze lub hipotezy, kt\u00f3rymi kierowano si\u0119 podczas gromadzenia zbioru danych. Wyja\u015bnij metody gromadzenia danych, w tym wszelkie wzgl\u0119dy etyczne wzi\u0119te pod uwag\u0119.\n\nKsi\u0105\u017cka kodowa\n Dostarcz ksi\u0105\u017ck\u0119 kodow\u0105, kt\u00f3ra wyja\u015bnia zmienne w zestawie danych. Jest to szczeg\u00f3lnie wa\u017cne w przypadku danych tabelarycznych, ale jest r\u00f3wnie\u017c przydatne w przypadku ka\u017cdego innego rodzaju pliku. Do\u0142\u0105cz przynajmniej nazw\u0119 zmiennej, kr\u00f3tki opis i typ danych.\u00a0\n\nLicencja\n\n Do\u0142\u0105cz licencj\u0119, kt\u00f3ra pozwala innym na korzystanie i udost\u0119pnianie Twojej pracy. Rozwa\u017c u\u017cycie licencji otwartych danych, takich jak licencje Creative Commons.\n\nCytowanie (opcjonalnie)\n Podaj jasne instrukcje dotycz\u0105ce sposobu cytowania zbioru danych lub powi\u0105zanych publikacji w artykule naukowym.\n\nKontakt\n Do\u0142\u0105cz informacje kontaktowe w przypadku pyta\u0144 lub komentarzy dotycz\u0105cych zestawu danych.\n\nOpracowano na podstawie\u00a0\nUtrecht University\u00a0FAIR-Cheatsheets\n\n Zesp\u00f3\u0142 ds. Otwartej Nauki\u00a0s\u0142u\u017cy pomoc\u0105 w opisywaniu i deponowaniu danych badawczych w RODBUK \n\nKontakt: Marta Urbaniec\n tel. 12 617 32 21\n otwartanauka@agh.edu.pl\n\nStopka\n\nBiblioteka G\u0142\u00f3wna AGH wdra\u017ca system biblioteczny ALMA\nDofinansowano ze \u015brodk\u00f3w Ministra Kultury i Dziedzictwa Narodowego w ramach realizacji Narodowego Programu Rozwoju Czytelnictwa 2.0 na lata 2021\u20132025. \n\nBiblioteka G\u0142\u00f3wna Akademii G\u00f3rniczo-Hutniczej\nim. Stanis\u0142awa Staszica w Krakowie\nal. Mickiewicza 30, 30-059 Krak\u00f3w, pawilon U-1\ntel. +48 12 617 32 08\ne-mail: bgagh@bg.agh.edu.pl\n\nDost\u0119pno\u015b\u0107\nOchrona danych osobowych\nIntranet BG\nNewsletter BGinfo\nMapa strony\n\nFanpage BG AGH w serwisie Facebook\">\nFanpage AGH w serwisie Linkedin\">\nFanpage AGH w serwisie Instagram\">\nKana\u0142 BG AGH w serwisie YouTube\">\n\nBack", "metadata": {"url": "https://bg.agh.edu.pl/otwarta-nauka/rodbuk", "title": " RODBUK -- Biblioteka G\u0142\u00f3wna AGH ", "depth": 3, "duplicate": false, "content_hash": "b34e09dd43fb4fb3d5c63a623fdef7bd", "word_count": 894, "headings": [{"level": 1, "text": "RODBUK"}, {"level": 2, "text": "Stopka"}]}}