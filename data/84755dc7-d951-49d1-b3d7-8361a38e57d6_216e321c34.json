{"metadata": {"url": "https://dss.agh.edu.pl/sprawy-dyscyplinarne", "title": " Sprawy dyscyplinarne -- Dzia\u0142 Spraw Studenckich AGH ", "depth": 1, "duplicate": false, "content_hash": "b3cde514cc7c3728ba77a7be4d72d1f8", "word_count": 738, "headings": [{"level": 1, "text": "Sprawy dyscyplinarne"}, {"level": 2, "text": "Kontakt"}, {"level": 2, "text": "Stopka"}]}, "content": "#  Sprawy dyscyplinarne -- Dzia\u0142 Spraw Studenckich AGH \n\nURL: https://dss.agh.edu.pl/sprawy-dyscyplinarne\nCrawled: 2025-03-20 01:35:16\n\nPrzejd\u017a do tre\u015bci\n\nPrzejd\u017a do stopki\n\n Sprawy dyscyplinarne \n\nZa co?\n Student podlega odpowiedzialno\u015bci dyscyplinarnej za naruszenie przepis\u00f3w obowi\u0105zuj\u0105cych w uczelni oraz za czyn uchybiaj\u0105cy godno\u015bci studenta (art. 307 p.s.w.n.).\n\nJaka kara?\n Karami dyscyplinarnymi s\u0105 (art. 308 p.s.w.n.):\n\nupomnienie;\n\nnagana;\n\nnagana z ostrze\u017ceniem;\n\nzawieszenie w okre\u015blonych prawach studenta na okres do 1 roku;\n\nwydalenie z uczelni.\n\nNa jakiej podstawie prawnej?\n Przepisy reguluj\u0105ce odpowiedzialno\u015b\u0107 dyscyplinarn\u0105 student\u00f3w:\n\nustawa z dnia 20 lipca 2018 r. \u2212 Prawo o szkolnictwie wy\u017cszym i nauce (p.s.w.n.), dzia\u0142 VII, rozdzia\u0142 2 i 3;\n\nrozporz\u0105dzenie Ministra Nauki i Szkolnictwa Wy\u017cszego z dnia 28 wrze\u015bnia 2018 r. w sprawie szczeg\u00f3\u0142owego trybu post\u0119powania wyja\u015bniaj\u0105cego i dyscyplinarnego w sprawach student\u00f3w, a tak\u017ce sposobu wykonywania kar dyscyplinarnych i ich zatarcia (rozp.);\n\nustawa z dnia 6 czerwca 1997 r. \u2212 Kodeks post\u0119powania karnego (k.p.k.);\n\nustawa z dnia 6 czerwca 1997 r. \u2212 Kodeks karny (k.k.);\n\nStatut AGH (\u00a7 20 ust. 3 pkt 6, \u00a7 73-75)\n\nWed\u0142ug jakiej procedury?\n\nI. \nPost\u0119powanie prowadzone przez Rektora\n Po wst\u0119pnej kontroli zawiadomienia o mo\u017cliwo\u015bci pope\u0142nienia przez studenta przewinienia dyscyplinarnego, Rektor ma prawo:\n\n1. samodzielnie rozpozna\u0107 spraw\u0119 (przeprowadzi\u0107 co\u015b na kszta\u0142t post\u0119powania wyja\u015bniaj\u0105cego) i:\n\nuzna\u0107, \u017ce czyn studenta nie wype\u0142nia znamion przewinienia dyscyplinarnego i nie podj\u0105\u0107 \u017cadnych dalszych dzia\u0142a\u0144;\n\nuzna\u0107, \u017ce czyn studenta wype\u0142nia znamiona przewinienia dyscyplinarnego, ale jest to przewinienie mniejszej wagi i wymierzy\u0107 kar\u0119 upomnienia po wys\u0142uchaniu studenta (art. 312 ust. 1 p.s.w.n.);\n\n2. wyda\u0107 rzecznikowi dyscyplinarnemu polecenie wszcz\u0119cia i przeprowadzenia post\u0119powania wyja\u015bniaj\u0105cego.\n\nII. \nPost\u0119powanie wyja\u015bniaj\u0105ce prowadzone przez rzecznika dyscyplinarnego\n (czas trwania: maksymalnie 6 tyg):\n\nwydanie postanowienia o wszcz\u0119ciu post\u0119powania wyja\u015bniaj\u0105cego (\u00a7 5 rozp.);\n\npost\u0119powanie dowodowe (\u00a7 6 rozp.);\n\npostawienie zarzut\u00f3w studentowi, kt\u00f3rego czynu dotyczy post\u0119powanie, i przes\u0142uchanie go (\u00a7 7 i 8 rozp., art. 313 \u00a7 3 i 4 k.p.k.);\n\ndalsze post\u0119powanie dowodowe, w szczeg\u00f3lno\u015bci w zwi\u0105zku z uwzgl\u0119dnieniem wniosk\u00f3w dowodowych studenta, kt\u00f3rego dotyczy post\u0119powanie, lub jego obro\u0144cy (\u00a7 9 ust. 1 rozp., art. 315 k.p.k.);\n\nko\u0144cowe zaznajomienie z zebranymi dowodami i ewentualne uzupe\u0142nienie post\u0119powania dowodowego (\u00a7 9 ust. 2 rozp., art. 321 k.p.k.);\n\nzako\u0144czenie post\u0119powania wyja\u015bniaj\u0105cego (art. 312 ust. 2 p.s.w.n., \u00a7 11 rozp.) \u2013 decyzja:\n\npostanowienie o umorzeniu post\u0119powania albo\n\nwniosek do Rektora o wymierzenie kary upomnienia albo\n\nwniosek do komisji dyscyplinarnej\u00a0 o ukaranie (\u00a7 12 rozp.)\n\nIII. \nPost\u0119powanie przed komisj\u0105 dyscyplinarn\u0105\n\n1. Dzia\u0142ania wst\u0119pne przewodnicz\u0105cego:\n\nwst\u0119pna ocena wniosku\n\nwyznaczenie sk\u0142adu orzekaj\u0105cego i terminu posiedzenia komisji\n\n2. Niejawne posiedzenie komisji dyscyplinarnej:\n\nodmowa wszcz\u0119cia post\u0119powania dyscyplinarnego (\u00a7 13 ust. 5 rozp.)\n\nzwrot wniosku do rzecznika w celu uzupe\u0142nienie post\u0119powania wyja\u015bniaj\u0105cego (\u00a7 13 ust. 4 pkt 3 rozp., art. 344a k.p.k.)\n\nwszcz\u0119cie post\u0119powania dyscyplinarnego \u2013 skierowanie do rozpoznania na rozprawie\n\n3. Rozprawa przed komisj\u0105 dyscyplinarn\u0105:\n\nwywo\u0142anie sprawy, sprawdzenie obecno\u015bci wezwanych os\u00f3b i zarz\u0105dzenie opuszczenia sali rozpraw przez \u015bwiadk\u00f3w (\u00a7 18 ust. 2 zd. 1 rozp., art. 381 i 384 k.p.k.);\n\nodczytanie przez rzecznika dyscyplinarnego wniosku o ukaranie;\n\nwys\u0142uchanie obwinionego (\u00a7 18 ust. 2 zd. 2 rozp.);\n\npost\u0119powanie dowodowe (\u00a7 18 ust. 3\u22127 rozp., art. 392 i art. 394 \u00a7 2 k.p.k.);\n\nzamkni\u0119cie przewodu komisyjnego (art. 405 k.p.k.);\n\ng\u0142osy ko\u0144cowe (\u00a7 18 ust. 8 rozp.);\n\nnarada i g\u0142osowanie nad orzeczeniem (\u00a7 20 i 21 rozp., rozdz. 12 k.p.k.);\n\nog\u0142oszenie orzeczenia (\u00a7 24 rozp., art. 418 k.p.k.)\n\n4. Zako\u0144czenie post\u0119powania przed komisj\u0105 dyscyplinarn\u0105:\n\nuniewinnienie albo\n\numorzenie post\u0119powania albo\n\nukaranie.\n\nIV.\n Post\u0119powanie przed odwo\u0142awcz\u0105 komisj\u0105 dyscyplinarn\u0105\n\n1. Etapy:\n\nwywo\u0142anie sprawy i sprawdzenie obecno\u015bci wezwanych os\u00f3b (art. 381 w zw. z art. 458 k.p.k.);\n\nsprawozdanie dotycz\u0105ce rozpatrywanej sprawy dyscyplinarnej (\u00a7 28 ust. 1 rozp., art. 453 \u00a7 1a k.p.k.);\n\ng\u0142osy stron (\u00a7 28 ust. 2 rozp., art. 453 \u00a7 3 k.p.k.);\n\nnarada i g\u0142osowanie nad orzeczeniem (\u00a7 20 w zw. z \u00a7 31 rozp., art. 433, art. 434 \u00a7 1 i 2 oraz art. 454 k.p.k.);\n\nog\u0142oszenie orzeczenia (\u00a7 24 w zw. z \u00a7 31 rozp., art. 418 w zw. z art. 458 k.p.k.).\n\n2. Zako\u0144czenie post\u0119powania przed odwo\u0142awcz\u0105 komisj\u0105 dyscyplinarn\u0105:\n\nutrzymanie w mocy orzeczenia komisji dyscyplinarnej albo\n\nuchylenie ww. orzeczenia i rozstrzygni\u0119cie co do istoty sprawy albo\n\nuchylenie ww. orzeczenia i przekazanie sprawy do ponownego rozpoznania\n\nV. \nPost\u0119powanie przed s\u0105dami administracyjnymi\n\nPost\u0119powanie prowadzone zgodnie z przepisami Prawa o post\u0119powaniu przed s\u0105dami administracyjnymi.\n\nKontakt\n\nbudynek C-1/C-2\n pok\u00f3j 127\n\nponiedzia\u0142ek - czwartek\n 7:30 - 15:30\n pi\u0105tek\n 7:30 - 14:30\n\nmgr Agnieszka Zatyka-Szlachcic\n 617-55-21\nazsz@agh.edu.pl\n\nStopka\n\nArchiwum dokument\u00f3w\n\nDzia\u0142 Spraw Studenckich\nAkademia G\u00f3rniczo-Hutnicza\nim. Stanis\u0142awa Staszica w Krakowie\nAl. Mickiewicza 30\n30-059 Krak\u00f3w\n\nBiuro Obs\u0142ugi Spraw Studenckich\nbudynek C-7, pok\u00f3j 112\nSekcja Obs\u0142ugi Organizacji Studenckich\nbudynek C-1, pok\u00f3j 111\nSekcja Wyp\u0142at i Rozlicze\u0144 Stypendi\u00f3w\nbudynek C-1, pok\u00f3j 111\ne-mail: dss@agh.edu.pl\n\nBack"}