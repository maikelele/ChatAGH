{"content": "# Poprawa sprawno\u015bci energetycznej budynku D-8 AGH\n\nURL: http://www.inwestycje.agh.edu.pl/projekty/poprawa-sprawnosci-energetycznej-budynku-d-8-agh/\nCrawled: 2025-03-19 22:35:53\n\nCelem projektu jest poprawa sprawno\u015bci energetycznej pawilonu naukowo-dydaktycznego D-8, sk\u0142adaj\u0105ca si\u0119 z nast\u0119puj\u0105cych dzia\u0142a\u0144:\n\nIzolowanie cieplne przegr\u00f3d zewn\u0119trznych celem zmniejszenia strat przez przenikanie - ocieplenie \u015bcian zewn\u0119trznych we\u0142n\u0105 mineraln\u0105, \nOcieplenie \u015bcian poni\u017cej gruntu styropianem (termohydroizolacja), \nOcieplenie stropu pod wykuszem budynku g\u0142\u00f3wnego (strop nad parterem) i stropu pod aul\u0105 styropianem, \nOcieplenie dachu auli styropianem, \nOcieplenie wentylowanej pustki powietrznej stropodachu granulatem we\u0142ny mineralnej\nWymiana stolarki otworowej celem zmniejszenia strat przez przenikanie i poprawie systemu wentylacji\nWymiana okien na nowe szczelne o przepuszczalno\u015bci szczelin a<0,3 [m3/mhdaPa2/3], z szybami niskoemisyjnymi i nawiewnikami powietrza higrosterowanymi,\nWymiana drzwi zewn\u0119trznych na nowe.\nPoprawa sprawno\u015bci cieplnej systemu grzewczego i \u017ar\u00f3d\u0142a ciep\u0142a\nKompleksowa wymiana instalacji c.o. obejmuj\u0105ca monta\u017c instalacji wodnej, pompowej, dwururowej. Instalacja wykonana z rur polietylenowych stabilizowanych wk\u0142adk\u0105 aluminiow\u0105. Ruroci\u0105gi zostan\u0105 zaizolowane. Ga\u0142\u0105zki do grzejnik\u00f3w \u2013 ze stali ocynkowanej zewn\u0119trznie. Elementami grzejnymi b\u0119d\u0105: grzejniki p\u0142ytowe. Instalacja zostanie wyposa\u017cona w zawory i g\u0142owice termostatyczne, zawory podpionowe. \nProjektuje si\u0119 monta\u017c sublicznik\u00f3w umo\u017cliwiaj\u0105cych indywidualne opomiarowanie ilo\u015bci ciep\u0142a zu\u017cytego przez budynek g\u0142\u00f3wny i aul\u0119. Modernizacja instalacji c.w.u. prowadz\u0105ca do zmniejszenia zapotrzebowania na ciep\u0142o przygotowania c.w.u - Kompleksowa wymiana centralnej instalacji c.w.u. Instalacja wykonana z rur polietylenowych stabilizowanych wk\u0142adk\u0105 aluminiow\u0105. Pod pionami monta\u017c zawor\u00f3w regulacyjnych i termostatycznych. Ruroci\u0105gi zaizolowane.\n\nPlanowane efekty\nEfekty energetyczne i ekologiczne uzyskane w wyniku realizacji inwestycji:\n- zmniejszenie zapotrzebowania na energi\u0119 u\u017cytkow\u0105 o 402,13 MWh/rok (68%)\n- zmniejszenie zapotrzebowania na energi\u0119 ko\u0144cow\u0105 o 794,82 MWh/rok (58%)\n- zmniejszenie zapotrzebowania na nieodnawialn\u0105 energi\u0119 pierwotn\u0105 o 646,10 MWh/rok (38%)\n- redukcja emisji dwutlenku w\u0119gla: 221,14 Mg CO2/rok (42%)\n\nW ramach planowanych prac termomodernizacyjnych Inwestor planuje nast\u0119puj\u0105ce prace wp\u0142ywaj\u0105ce na popraw\u0119 efektywno\u015bci energetycznej budynku: - Ocieplenie \u015bcian zewn\u0119trznych budynku g\u0142\u00f3wnego D-8 wraz z aul\u0105. Warstwa ocieplenia 15 cm, we\u0142na mineralna, \u03bb = 0,037 (m K/W). Dla zapewnienia prawid\u0142owo\u015bci wykonania prac i zapewnienia trwa\u0142o\u015bci wykonanej termomodernizacji nale\u017cy r\u00f3wnie\u017c dokona\u0107 wymiany wszystkich ofasowa\u0144 z blachy, parapet\u00f3w zewn\u0119trznych, element\u00f3w aluminiowych (mi\u0119dzy oknami) na elewacji. Dla zachowania charakteru elewacji pasy mi\u0119dzyokienne zostan\u0105 wyko\u0144czone p\u0142ytami \u015bciennymi, pozosta\u0142a cz\u0119\u015b\u0107 tynkiem cienkowarstwowym. - Ocieplenie i hydroizolacja \u015bcian poni\u017cej terenu - odkopanie \u015bcian poni\u017cej gruntu, oczyszczenie i wykonanie hydroizolacji odpowiednimi pow\u0142okami zapewniaj\u0105cymi odporno\u015b\u0107 na przenikanie wilgoci oraz ocieplenie styropianem ekstrudowanym grubo\u015bci 12 cm, \u03bb = 0,031 (m K/W). Po zasypaniu, wykonanie opaski wok\u00f3\u0142 budynku. Ocieplenie dachu nad aul\u0105 styropianem twardym gr. 15 cm, \u03bb = 0,031 (m K/W) i pokrycie membran\u0105 PCV. Dla zapewnienia prawid\u0142owo\u015bci wykonania prac i zapewnienia trwa\u0142o\u015bci wykonanej termomodernizacji nale\u017cy r\u00f3wnie\u017c dokona\u0107 wymiany wszystkich ofasowa\u0144 z blachy. - Ocieplenie stropodachu budynku g\u0142\u00f3wnego poprzez wdmuchanie granulatu we\u0142ny mineralnej gr. 30 cm, \u03bb = 0,052 (m K/W)w przestrze\u0144 wentylowan\u0105 stropodachu. Otwory nawiercane od g\u00f3ry przez p\u0142yty dachowe. Po zako\u0144czeniu prac w miejscach wykonywania prac naprawa i izolacja po\u0142aci dachowej membran\u0105 PCV. - Ocieplenie stropu pod wykuszem budynku g\u0142\u00f3wnego (strop nad parterem) i stropu pod aul\u0105 styropianem ekstrudowanym o grubo\u015bci 16 cm, \u03bb = 0,031 (m K/W). Wyko\u0144czenie tynkiem zewn\u0119trznym, analogicznie jak \u015bciany zewn\u0119trzne. - Wymiana okien na nowe ALU o wsp\u00f3\u0142czynniku przenikania okna U=0,9 W/m2K i drzwi zewn\u0119trznych r\u00f3wnie\u017c ALU U=1,3 W/m2K. - Wymiana instalacji c.o. obejmuj\u0105c\u0105 monta\u017c instalacji wodnej, pompowej, dwururowej. Instalacja wykonana z rur polietylenowych stabilizowanych wk\u0142adk\u0105 aluminiow\u0105. Ruroci\u0105gi zostan\u0105 zaizolowane. Ga\u0142\u0105zki do grzejnik\u00f3w \u2013 ze stali ocynkowanej zewn\u0119trznie. Elementami grzejnymi b\u0119d\u0105: grzejniki p\u0142ytowe. Instalacja zostanie wyposa\u017cona w zawory i g\u0142owice termostatyczne, zawory podpionowe. Przewody rozprowadzaj\u0105ce montowane pod stropem w piwnicach, piony w obudowie G-K. Projektuje si\u0119 monta\u017c na ga\u0142\u0119ziach za rozdzielaczem sublicznik\u00f3w umo\u017cliwiaj\u0105cych indywidualne opomiarowanie ilo\u015bci ciep\u0142a zu\u017cytego przez budynek g\u0142\u00f3wny i aul\u0119. - Wymiana instalacji c.w.u. Instalacja wykonana z rur polietylenowych stabilizowanych wk\u0142adk\u0105 aluminiow\u0105. Pod pionami monta\u017c zawor\u00f3w regulacyjnych i termostatycznych. Ruroci\u0105gi zostan\u0105 zaizolowane. W zakresie prac uwzgl\u0119dniono r\u00f3wnie\u017c konieczne rozkucia szach\u00f3w pod prowadzenie ruroci\u0105g\u00f3w, ich zamurowanie, tynkowanie i malowanie.\nDane finansowe projektu\nWarto\u015b\u0107 ca\u0142kowita projektu:\u00a0\n6 346 283,77\u00a0z\u0142\n\n-Ca\u0142kowity koszt kwalifikowalny przed uwzgl\u0119dnieniem wymog\u00f3w okre\u015blonych w art. 61 rozporz\u0105dzenia (UE) nr 1303/2013: \n3 548 024,09 z\u0142\n\n-\nLuka w finansowaniu: \n81,32%\n\n-\nMaksymalny udzia\u0142 dofinansowania na poziomie projektu w ca\u0142kowitym koszcie kwalifikowalnym po uwzgl\u0119dnieniu wymog\u00f3w okre\u015blonych w art. 61 rozporz\u0105dzenia (UE) nr 1303/2013:\n 85%\n\n-\nKwota dofinansowania: \n3 015 820,41 z\u0142", "metadata": {"url": "http://www.inwestycje.agh.edu.pl/projekty/poprawa-sprawnosci-energetycznej-budynku-d-8-agh/", "title": "Poprawa sprawno\u015bci energetycznej budynku D-8 AGH", "depth": 3, "duplicate": false, "content_hash": "76a96bd2691fae522b8b47aa8d6a3e7b", "word_count": 668, "headings": [{"level": 1, "text": "Celem projektu jest poprawa sprawno\u015bci energetycznej pawilonu naukowo-dydaktycznego D-8, sk\u0142adaj\u0105ca si\u0119 z nast\u0119puj\u0105cych dzia\u0142a\u0144:"}, {"level": 1, "text": "Planowane efekty"}, {"level": 1, "text": "Dane finansowe projektu"}]}}