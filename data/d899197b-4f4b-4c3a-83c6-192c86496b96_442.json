{"content": "#  Zarz\u0105dzanie Bibliotek\u0105 -- Biblioteka G\u0142\u00f3wna AGH \n\nURL: https://bg.agh.edu.pl/o-nas/zarzadzanie-biblioteka\nCrawled: 2025-03-19 22:38:58\n\nPrzejd\u017a do tre\u015bci\n\nPrzejd\u017a do stopki\n\n Zarz\u0105dzanie Bibliotek\u0105 \n\nNadz\u00f3r nad Bibliotek\u0105 sprawuje \nProrektor ds. Nauki\n. Bibliotek\u0105 kieruje \nDyrektor\n, powo\u0142ywany przez Rektora AGH na kadencj\u0119, kt\u00f3ra trwa 4 lata i rozpoczyna si\u0119 w dniu 1 stycznia roku nast\u0119puj\u0105cego po roku, w kt\u00f3rym rozpocz\u0119\u0142a si\u0119 kadencja Senatu.\n\nDyrektor Biblioteki jest z upowa\u017cnienia Rektora AGH prze\u0142o\u017conym wszystkich pracownik\u00f3w BG AGH.\n\nDo jego kompetencji nale\u017cy w szczeg\u00f3lno\u015bci:\n\nokre\u015blanie strategii i kierunk\u00f3w rozwoju BG AGH, a tak\u017ce organizowanie i nadzorowanie bie\u017c\u0105cych prac,\n\nopracowywanie planu rzeczowo-finansowego BG AGH i nadz\u00f3r nad jego realizacj\u0105,\n\nkszta\u0142towanie szczeg\u00f3\u0142owej struktury organizacyjnej BG AGH,\n\nokre\u015blanie polityki kadrowej, w tym sprawowanie nadzoru nad rozwojem kadry, jej kszta\u0142ceniem i doskonaleniem zawodowym,\n\nreprezentowanie BG AGH w kontaktach z w\u0142adzami AGH, administracj\u0105 centraln\u0105 oraz w\u0142adzami innych jednostek organizacyjnych AGH, a tak\u017ce partnerami zewn\u0119trznymi,\n\nsk\u0142adanie Rektorowi AGH corocznego sprawozdania z dzia\u0142alno\u015bci systemu biblioteczno-informacyjnego AGH,\n\nponoszenie odpowiedzialno\u015bci za prawid\u0142owe prowadzenie gospodarki finansowej i w\u0142a\u015bciwe gospodarowanie powierzonym maj\u0105tkiem,\n\nponoszenie odpowiedzialno\u015bci za stan bezpiecze\u0144stwa i higieny pracy oraz stan ochrony przeciwpo\u017carowej w BG AGH,\n\nprowadzenie wsp\u00f3\u0142pracy krajowej i mi\u0119dzynarodowej,\n\ndokonywanie wyk\u0142adni Regulaminu korzystania ze zbior\u00f3w i us\u0142ug BG AGH oraz rozstrzyganie spraw nieuregulowanych postanowieniami ww. Regulaminu.\n\nNa czas nieobecno\u015bci Dyrektora Biblioteki jego obowi\u0105zki pe\u0142ni jeden z jego zast\u0119pc\u00f3w.\u00a0\nZast\u0119pc\u00f3w Dyrektora BG \n\u2014 w\u00a0liczbie nie wi\u0119kszej ni\u017c dw\u00f3ch \u2014 powo\u0142uje i odwo\u0142uje Rektor AGH na wniosek Dyrektora. Zast\u0119pcy Dyrektora BG AGH podlegaj\u0105 bezpo\u015brednio Dyrektorowi i kieruj\u0105 powierzonymi im sprawami i dzia\u0142alno\u015bci\u0105 nadzorowanych przez nich wewn\u0119trznych jednostek organizacyjnych, zgodnie z zakresem obowi\u0105zk\u00f3w.\n\nPoszczeg\u00f3lnymi jednostkami wewn\u0119trznymi BG AGH kieruj\u0105 \nKierownicy\n powo\u0142ywani na 4-letni\u0105 kadencj\u0119. Powo\u0142ania do pe\u0142nienia funkcji i odwo\u0142ania z niej dokonuje Rektor AGH na wniosek Dyrektora BG AGH. Kierownicy jednostek wewn\u0119trznych BG AGH podlegaj\u0105 bezpo\u015brednio Dyrektorowi BG AGH lub odpowiedniemu zast\u0119pcy i s\u0105 przed nimi odpowiedzialni za w\u0142a\u015bciwe kierowanie powierzonymi im jednostkami.\n\nDo kompetencji kierownik\u00f3w jednostek wewn\u0119trznych Biblioteki w szczeg\u00f3lno\u015bci nale\u017cy:\n\norganizowanie i nadzorowanie bie\u017c\u0105cych prac jednostki,\n\nopracowywanie plan\u00f3w pracy jednostki i sporz\u0105dzanie sprawozda\u0144 z wykonanych prac,\n\ninicjowanie nowych kierunk\u00f3w dzia\u0142ania,\n\nustalanie zakres\u00f3w obowi\u0105zk\u00f3w, uprawnie\u0144 i odpowiedzialno\u015bci pracownik\u00f3w jednostki,\n\nkontrola dyscypliny pracy i nadz\u00f3r nad pe\u0142nym wykorzystaniem czasu pracy przez podleg\u0142ych pracownik\u00f3w,\n\ndbanie o odpowiednie wyposa\u017cenie jednostki oraz sprawowanie opieki nad powierzonym mieniem,\n\nwsp\u00f3\u0142praca z bibliotekami innych jednostek AGH oraz instytucjami z obszaru nauki i kultury w zakresie kompetencji jednostki.\n\nStopka\n\nBiblioteka G\u0142\u00f3wna AGH wdra\u017ca system biblioteczny ALMA\nDofinansowano ze \u015brodk\u00f3w Ministra Kultury i Dziedzictwa Narodowego w ramach realizacji Narodowego Programu Rozwoju Czytelnictwa 2.0 na lata 2021\u20132025. \n\nBiblioteka G\u0142\u00f3wna Akademii G\u00f3rniczo-Hutniczej\nim. Stanis\u0142awa Staszica w Krakowie\nal. Mickiewicza 30, 30-059 Krak\u00f3w, pawilon U-1\ntel. +48 12 617 32 08\ne-mail: bgagh@bg.agh.edu.pl\n\nDost\u0119pno\u015b\u0107\nOchrona danych osobowych\nIntranet BG\nNewsletter BGinfo\nMapa strony\n\nFanpage BG AGH w serwisie Facebook\">\nFanpage AGH w serwisie Linkedin\">\nFanpage AGH w serwisie Instagram\">\nKana\u0142 BG AGH w serwisie YouTube\">\n\nBack", "metadata": {"url": "https://bg.agh.edu.pl/o-nas/zarzadzanie-biblioteka", "title": " Zarz\u0105dzanie Bibliotek\u0105 -- Biblioteka G\u0142\u00f3wna AGH ", "depth": 3, "duplicate": false, "content_hash": "8dfe0486d080996fd0ccebd2e860d318", "word_count": 457, "headings": [{"level": 1, "text": "Zarz\u0105dzanie Bibliotek\u0105"}, {"level": 2, "text": "Stopka"}]}}