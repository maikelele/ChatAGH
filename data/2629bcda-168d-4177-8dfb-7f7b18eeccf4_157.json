{"content": "28\nkwiecie\u0144 2022 nr 169 HISTORIA\nRoman Ney urodzi\u0142 si\u0119 18 lutego \n1931 roku w Pi\u0144sku (obecnie Bia\u0142oru\u015b), \ngdzie jego ojciec by\u0142 nauczycielem. Okres \nwojenny sp\u0119dzi\u0142 w D\u0105browie Tarnowskiej. \nW 1950 roku uko\u0144czy\u0142 I Liceum Og\u00f3lno -\nkszta\u0142c\u0105ce w Tarnowie.\nW latach 1950\u20131955 studiowa\u0142 na \nWydziale Geologiczno-Poszukiwawczym \nAkademii G\u00f3rniczo-Hutniczej. Ju\u017c \npodczas studi\u00f3w \u2013 w 1952 roku \u2013 \nrozpocz\u0105\u0142 prac\u0119 jako zast\u0119pca asystenta \nw Katedrze Geologii tego\u017c wydzia\u0142u. \nPo uko\u0144czeniu studi\u00f3w w 1955 roku \npod\u0105\u0142 prac\u0119 w Katedrze Z\u0142\u00f3\u017c Ropy \nNaftowej i Gazu Wydzia\u0142u Geologiczno-\n-Poszukiwawczego. W latach 1955\u20131970 \npriorytetowym obszarem badawczym dla \nniego by\u0142o zapadlisko przedkarpackie. \nW pierwszym okresie pracy naukowej \nzajmowa\u0142 si\u0119 budow\u0105 geologiczn\u0105 i z\u0142o\u017cami \nropy i gazu w Karpatach i ich Przedg\u00f3rzu oraz \nna Lubelszczy\u017anie. W 1956 roku opracowa\u0142 \nza\u0142o\u017cenia do prac geologiczno-poszukiwawczych \nza rop\u0105 naftow\u0105 i gazem ziemnym oraz \nskomplikowan\u0105 budow\u0119 strefy nasuni\u0119cia \nkarpackiego, wg\u0142\u0119bnych element\u00f3w fliszu \nkarpackiego i wschodniej cz\u0119\u015bci zapadliska. \nWydzieli\u0142 i zdefiniowa\u0142 na zach\u00f3d od Przemy\u015bla \nwyst\u0119powanie jednostki stebnickiej. Badania \nte pomog\u0142y w latach 1957\u20131974 w formu\u0142owaniu \nkoncepcji poszukiwawczych. Doprowadzi\u0142o \nto w 1958 roku do odkrycia we wschodniej \ncz\u0119\u015bci zapadliska przedkarpackiego z\u0142o\u017ca gazu \nziemnego Jaksmanice-Przemy\u015bl o zasobach \nprzekraczaj\u0105cych 80 mld m\u00b3. W 1962 roku \nna podstawie pracy \u201ePi\u0119tra strukturalne \nw p\u00f3\u0142nocnym obramowaniu wschodniego \nPrzedg\u00f3rza\u201d, napisanej pod kierunkiem \nprof. Adama Tokarskiego uzyska\u0142 stopie\u0144 \nnaukowy doktora. W drugiej po\u0142owie lat \nsze\u015b\u0107dziesi\u0105tych opracowa\u0142 kompleksowo uj\u0119t\u0105 \ntektogenez\u0119 zapadliska przedkarpackiego \nod Przemy\u015bla do rejonu Cieszyna. Terenowe \nbadania por\u00f3wnawcze prowadzi\u0142 w S\u0142owacji, \nRumunii oraz w Zachodniej Ukrainie. Udowodni\u0142 \nw nich rol\u0119 wyniesienia krakowskiego \nzwanego \u201eryglem krakowskim\u201d w formowaniu \nsi\u0119 osad\u00f3w miocenu i rozwoju zapadliska przedkarpackiego, a tak\u017ce w rozmieszczeniu \nz\u0142\u00f3\u017c w\u0119glowodor\u00f3w. W 1968 roku na podstawie \npracy \u201eRola \u00abrygla krakowskiego\u00bb w geologii \nzapadliska przedkarpackiego i rozmieszczeniu \nz\u0142\u00f3\u017c ropy i gazu\u201d uzyska\u0142 habilitacj\u0119. Udowodni\u0142 \nistnienie wyniesionego elementu pod\u0142o\u017ca \nzapadliska przedkarpackiego, kt\u00f3ry w okolicy \nKrakowa dzieli t\u0119 jednostk\u0119 geologiczn\u0105 na \ndwa odmienne obszary z punktu widzenia \ngeologicznego i perspektywno\u015bci naftowej. \nNa trwa\u0142e do skarbca wiedzy geologicznej \nwesz\u0142a zdefiniowana przez niego tak zwana \njednostka stebnicka. Analizuj\u0105c problematyk\u0119 \nposzukiwa\u0144 we wschodniej cz\u0119\u015bci zapadliska \nna podstawie naukowo udokumentowanych \ntez poszukiwawczych, postuluje poszukiwanie \nz\u0142\u00f3\u017c w utworach tortonu i dolnego sarmatu \nbasenu zewn\u0119trznego, w kt\u00f3rym mog\u0142y by\u0107 \nakumulowane w\u0119glowodory w pu\u0142apkach \nzwi\u0105zanych z dyslokacjami lub w strukturach \noblekaj\u0105cych grzbiety pod\u0142o\u017ca. Trafnie \nprzewidywa\u0142 mo\u017cliwo\u015bci akumulacji z\u0142\u00f3\u017c \nw\u0119glowodor\u00f3w w utworach cenomanu \ni malmu, jak r\u00f3wnie\u017c w utworach miocenu \nautochtonicznego w strefie nasuni\u0119cia \nkarpackiego. W latach 1969\u20131972 by\u0142 \nprotektorem AGH.\nW latach siedemdziesi\u0105tych w nawi\u0105zaniu do \nteorii tektoniki p\u0142ytowej przedstawi\u0142 ze wsp\u00f3\u0142pra -\ncownikami nowe w polskiej geologii pogl\u0105dy na \nwg\u0142\u0119bn\u0105 budow\u0119 Karpat i roli w niej Pieni\u0144skiego \nPasa Ska\u0142kowego. Wykaza\u0142 teoretyczne mo\u017cliwo -\n\u015bci wyst\u0119powania w\u00f3d geotermalnych na Podhalu. \nDa\u0142o to podstaw\u0119 w latach p\u00f3\u017aniejszych do zapro -\njektowania wierce\u0144 i stwierdzenia zasob\u00f3w w\u00f3d \no temperaturach przekraczaj\u0105cych 90\u00b0C. W efekcie \npowsta\u0142 na Podhalu pierwszy w Polsce zak\u0142ad \nciep\u0142owniczy oparty o energi\u0119 podziemnych w\u00f3d \ngeotermalnych. W drugiej po\u0142owie lat siedemdzie -\nsi\u0105tych wsp\u00f3\u0142pracowa\u0142 ze specjalistami z zakresu \nmagnetyki i grawimetrii. Prowadzi\u0142 wsp\u00f3lne bada -\nnia i interpretacje oraz ustala\u0142 zwi\u0105zki pomi\u0119dzy \nanomaliami grawimetrycznymi, a mi\u0105\u017cszo\u015bci\u0105 \nskorupy ziemskiej wzd\u0142u\u017c VII profilu mi\u0119dzynaro -\ndowego. Rezultaty ich obserwacji i interpretacji \nwesz\u0142y do historii \u015bwiatowych bada\u0144 geofizycz -\nnych. Interdyscyplinarny kierunek badawczy \nkontynuowa\u0142 na obszarze Lubelszczyzny. Badania Poczet rektor\u00f3w Akademii G\u00f3rniczej i Akademii G\u00f3rniczo-Hutniczej \u2013 cz\u0119\u015b\u0107 XVI\nRoman Ney  \nRektor w latach  \n1972\u20131974 i 1979\u20131981Hieronim Sie\u0144ski  \nBiblioteka G\u0142\u00f3wna AGH\nProfesor Roman Ney fot. Muzeum AGH\nUdowodni\u0142 istnienie \nwyniesionego elementu \npod\u0142o\u017ca zapadliska \nprzedkarpackiego, kt\u00f3ry \nw okolicy Krakowa dzieli \nt\u0119 jednostk\u0119 geologiczn\u0105 \nna dwa odmienne \nobszary z punktu \nwidzenia geologicznego \ni perspektywno\u015bci naftowej. \n\n29 Biuletyn  AGHROMAN NEY \u2013 REKTOR W LATACH 1972\u20131974  i 1979\u20131981Poczet rektor\u00f3w Akademii G\u00f3rniczej i Akademii G\u00f3rniczo-Hutniczej \u2013 cz\u0119\u015b\u0107 XVI\nRoman Ney  \nRektor w latach  \n1972\u20131974 i 1979\u20131981dotyczy\u0142y naftowej problematyki poszukiwawczej \ni perspektyw rozwoju bazy surowcowej w\u0119gla \nkamiennego. Za pomoc\u0105 bada\u0144 geofizycznych \nzaj\u0105\u0142 si\u0119 badaniami nad opracowaniem w\u0142a\u015bciwej \nmetody rozwi\u0105zywania r\u00f3\u017cnych problem\u00f3w geo -\nlogicznych, g\u0142\u00f3wnie z zakresu geologii g\u00f3rniczej, \ngeologii z\u0142o\u017cowej i regionalnej. Opracowa\u0142 zasady \ngeologicznej interpretacji bada\u0144 zdj\u0119\u0107 geofizycz -\nnych ze szczeg\u00f3lnym uwzgl\u0119dnieniem struktur \nwg\u0142\u0119bnych Polski. Od 1976 roku rozwin\u0105\u0142 badania \nnad optymalizacj\u0105 wykorzystania z\u0142\u00f3\u017c w\u0119gla. \nWyniki tych bada\u0144 pozwoli\u0142y na usystematyzowa -\nnie gospodarki zasobami w g\u00f3rnictwie naftowym. \nOpracowa\u0142 wiele ekspertyz i opinii, kt\u00f3re mia\u0142y \nwp\u0142yw na kszta\u0142t restrukturyzacji sektora paliwo -\nwo-energetycznego w Polsce.\nLata siedemdziesi\u0105te by\u0142y dla \nniego wa\u017cne r\u00f3wnie\u017c ze wzgl\u0119d\u00f3w \npresti\u017cowych. W 1972 roku zosta\u0142 \nprofesorem nadzwyczajnym, \na w 1976 roku otrzyma\u0142 tytu\u0142 \nprofesora zwyczajnego. Dwukrotnie \nby\u0142 rektorem AGH, za pierwszym \nrazem w latach 1972\u20131974, do ko\u0144ca \nroku kalendarzowego i by\u0142a to \nkadencja niepe\u0142na, gdy\u017c w 1974 \nroku zosta\u0142 podsekretarzem stanu \nw Ministerstwie Nauki, Szkolnictwa \nWy\u017cszego i Techniki, a po raz drugi \nw latach 1979\u20131981.\nW 1980 roku na wydziale powsta\u0142  Instytut Surow -\nc\u00f3w Energetycznych i profesor w latach 1980\u2013\n1992 by\u0142 jego dyrektorem. Rozszerzy\u0142 badania na \nopracowanie podstaw naukowych gospodarki \nsurowcami mineralnymi od etapu dokumentowa -\nnia kopaliny w z\u0142o\u017cu do wykorzystania surowc\u00f3w \nmineralnych. R\u00f3wnocze\u015bnie przedstawi\u0142 program \nnaukowy na temat efektywnego wykorzystania \nsurowc\u00f3w mineralnych. Wykreowa\u0142 o\u015brodek \nnaukowy w AGH, na bazie kt\u00f3rego w 1986 roku \nzosta\u0142o powo\u0142ane w PAN Centrum Podstawowych \nProblem\u00f3w Gospodarki Surowcami Mineralny -\nmi i Energi\u0105, p\u00f3\u017aniej przekszta\u0142cone w Instytut \nGospodarki Surowcami Mineralnymi i Energi\u0105. \nOpracowa\u0142 podstawy teoretyczne i stworzy\u0142 \nszko\u0142\u0119 naukow\u0105 z zakresu optymalizacji gospo -\ndarki surowcami mineralnymi. By\u0142 inicjatorem \npowo\u0142ania kwartalnika \u201eGospodarka Surowcami \nMineralnymi i Energi\u0105\u201d. By\u0142 autorem funda -\nmentalnych prac zwi\u0105zanych z restrukturyzacj\u0105 \nkompleksu paliwowo-energetycznego i dostoso -\nwania go do systemu rynkowego oraz konkuren -\ncyjno\u015bci na rynku krajowym i rynkach zagranicz -\nnych. W pracach tych zwraca\u0142 szczeg\u00f3ln\u0105 uwag\u0119 \nna anachroniczn\u0105 w Polsce struktur\u0119 energii \npierwotnej w stosunku do kraj\u00f3w rozwini\u0119tych, \nco powoduje du\u017ce zanieczyszczenie \u015brodowi -ska, wi\u0119ksz\u0105 energoch\u0142onno\u015b\u0107 PKB i relatywnie \nni\u017cszy komfort \u017cycia mieszka\u0144c\u00f3w w stosunku do \npa\u0144stw uprzemys\u0142owionych. Podkre\u015bla\u0142 potrzeb\u0119 \nweryfikacji \u201eZa\u0142o\u017ce\u0144 Polityki Energetycznej Polski \ndo 2020 roku\u201d. Przygotowywa\u0142 projekty wyko -\nrzystania w\u00f3d i energii geotermalnej dla cel\u00f3w \nciep\u0142owniczych, ogrodniczych, technologicznych, \nbalneologicznych i rekreacyjnych. Profesor \nzainicjowa\u0142 w\u00f3wczas badania z zakresu geologii \nnaftowej na podstawie nowoczesnej metodyki \nposzukiwa\u0144 opartych na geologii, geofizyce, \nmechanice p\u0142yn\u00f3w i geochemii. Zasadnicze cele \nsformu\u0142owane przez profesora i jego zesp\u00f3\u0142 \nobejmowa\u0142y: wyb\u00f3r optymalnych stref i z\u0142\u00f3\u017c, \nopracowanie metod oceny zasob\u00f3w energii ciepl -\nnej zakumulowanej w wodach geotermalnych, \nopracowanie technologii zagospodarowania z\u0142\u00f3\u017c \nw\u00f3d geotermalnych, budowy pilotowo-do\u015bwiad -\nczalnych i komercyjnych zak\u0142ad\u00f3w geotermal -\nnych w niecce podhala\u0144skiej i na Ni\u017cu Polskim. \nPod jego kierunkiem w AGH powsta\u0142a naukowa \nszko\u0142a geotermalna. Instytut Surowc\u00f3w Energe -\ntycznych przez ca\u0142\u0105 swoj\u0105 histori\u0119 pozostawa\u0142 je -\ndyn\u0105 plac\u00f3wk\u0105 naukowo-badawcz\u0105 i dydaktyczn\u0105 \nw Polsce kszta\u0142c\u0105c\u0105 geolog\u00f3w naftowych, a tak -\n\u017ce specjalist\u00f3w z zakresu ochrony \u015brodowiska dla \nprzemys\u0142u naftowego i geotermii. Profesor pe\u0142ni\u0142 \nkluczow\u0105 rol\u0119 w ukierunkowywaniu procesu \nbadawczego i dydaktycznego. Systematyczne \nkszta\u0142cenie geolog\u00f3w naftowych i dop\u0142yw z AGH \nwykwalifikowanych specjalist\u00f3w do przemy -\ns\u0142u naftowego stanowi\u0142o podstaw\u0119 sukces\u00f3w \nposzukiwawczych. Absolwenci sekcji naftowej \nbyli odkrywcami i wsp\u00f3\u0142odkrywcami wszystkich \npolskich z\u0142\u00f3\u017c ropy naftowej i gazu ziemnego na \nl\u0105dzie i na morzu.\nW latach p\u00f3\u017aniejszych inspirowa\u0142 w instytucie  \nrozw\u00f3j nowych kierunk\u00f3w badawczych, w tym \nkompleksowych metod interpretacji struktur \nwg\u0142\u0119bnych. Inicjowa\u0142 badania integruj\u0105ce me -\ntody geologiczne i geofizyczne, co pozwala\u0142o na \nfot. Z. Sulima\nUroczysto\u015b\u0107 nadania doktoratu \nhonoris causa AGH profesorowi \nRomanowi Neyowi przez rektora \nRyszarda Tadeusiewicza\nWykreowa\u0142 o\u015brodek \nnaukowy w AGH, na bazie \nkt\u00f3rego w 1986 roku zosta\u0142o \npowo\u0142ane w PAN Centrum \nPodstawowych Problem\u00f3w \nGospodarki Surowcami \nMineralnymi i Energi\u0105, \np\u00f3\u017aniej przekszta\u0142cone \nw Instytut Gospodarki \nSurowcami Mineralnymi \ni Energi\u0105.\n\n30 kwiecie\u0144 2022 nr 169 HISTORIA\nznacznie wierniejsz\u0105 rekonstrukcj\u0119 historii geolo -\ngicznej basen\u00f3w sedymentacyjno-strukturalnych \ni w efekcie mia\u0142o wp\u0142yw na efektywno\u015b\u0107 poszu -\nkiwa\u0144 surowcowych. Wyrazem nowego kierunku \ndzia\u0142alno\u015bci s\u0105 publikacje, kt\u00f3re wnosi\u0142y nowe \nspojrzenia na budow\u0119 geologiczn\u0105 Polski.\nProfesor \u2013 pod koniec lat osiemdziesi\u0105tych i na po -\ncz\u0105tku lat dziewi\u0119\u0107dziesi\u0105tych \u2013 stworzy\u0142 warunki \norganizacyjne i finansowe, dzi\u0119ki kt\u00f3rym instytut \nprzeobrazi\u0142 si\u0119 w nowoczesn\u0105 plac\u00f3wk\u0119 badawcz\u0105 \ni dydaktyczn\u0105 z jednym z najnowocze\u015bniejszych \nna \u015bwiecie laboratori\u00f3w geochemii naftowej \ni o\u015brodkiem obliczeniowym i interpretacyjnym \nw zakresie geologii i geofizyki naftowej. Pozwo -\nli\u0142o to do przeorientowania rutynowej koncepcji \nantyklinalnej teorii poszukiwawczej w nowoczesn\u0105 \nmetod\u0119 geodynamiki naftowej z wymiarowaniem \nproces\u00f3w ropotw\u00f3rczych metodami geochemii naf -\ntowej i proces\u00f3w z\u0142o\u017cotw\u00f3rczych, informatycznymi \nprogramami zale\u017cno\u015bci migracji od czasu formowa -\nnia pu\u0142apek z\u0142o\u017cowych warunk\u00f3w zachowania ich \ntrwa\u0142o\u015bci we wsp\u00f3\u0142czesnym uk\u0142adzie strukturalnym \njednostek tektonicznych.Profesor od 1995 roku zwi\u0105zany by\u0142 z Wydzia\u0142em \nPaliw i Energii. Odegra\u0142 znacz\u0105c\u0105 rol\u0119 przy for -\nmu\u0142owaniu koncepcji i jego organizacji. Opra -\ncowa\u0142 wiele program\u00f3w dotycz\u0105cych ochrony \n\u015brodowiska w energetyce, energii odnawialnej, \nenergii przysz\u0142o\u015bci oraz polityki energetycznej. \nZorganizowa\u0142 Katedr\u0119 Polityki Energetycznej \ni w latach 1995\u20132001 by\u0142 jej kierownikiem.\nW grudniu 2001 roku profesor przeszed\u0142 na \nemerytur\u0119.\nW swej dzia\u0142alno\u015bci naukowo-dydaktycznej \nRoman Ney by\u0142 kontynuatorem wielkich tradycji \nkierunku naftowego w AGH. Warto podkre\u015bli\u0107, \n\u017ce pocz\u0105tki specjalno\u015bci naftowej si\u0119gaj\u0105 okresu \npowstania akademii i wywodz\u0105 si\u0119 z kierunku \ngeologii stosowanej, kt\u00f3rej prekursorem przed \nlaty by\u0142 profesor Karol Bohdanowicz, uczony \no \u015bwiatowej s\u0142awie.\nProfesor Roman Ney by\u0142 wybitn\u0105 postaci\u0105 \nz bardzo bogatym \u017cyciorysem. By\u0142 uznanym \nnaukowcem, ale zarazem wspania\u0142ym organi -\nzatorem i cz\u0142owiekiem z wizj\u0105 oraz prowadzi\u0142 \naktywn\u0105 dzia\u0142alno\u015b\u0107 stowarzyszeniow\u0105, zawo -\ndow\u0105 i spo\u0142eczn\u0105. By\u0142 niezwykle mocno zaan -\nga\u017cowany politycznie, od 1961 roku nale\u017ca\u0142 do \nPolskiej Zjednoczonej Partii Robotniczej (PZPR), \nz kt\u00f3rej ramienia pe\u0142ni\u0142 wiele funkcji i stano -\nwisk zar\u00f3wno w AGH jak i strukturach wy\u017cszych. \nW latach 1974\u20131978 by\u0142 podsekretarzem stanu \nw Ministerstwie Nauki, Szkolnictwa Wy\u017cszego \ni Techniki, w okresie grudzie\u0144 1980 \u2013 lipiec 1981 \nby\u0142 zast\u0119pc\u0105 cz\u0142onka Biura Politycznego Komi -\ntetu Centralnego PZPR i sekretarzem KC PZPR \nodpowiedzialnym za o\u015bwiat\u0119. Uczestniczy\u0142 w ob -\nradach Okr\u0105g\u0142ego Sto\u0142u w podzespole do spraw \nnauki, o\u015bwiaty i post\u0119pu technicznego. W latach \n1989\u20131991 by\u0142 pos\u0142em X kadencji na Sejm \nkontraktowy z okr\u0119gu nowotarskiego, w trakcie \nkadencji przeszed\u0142 do Poselskiego Klubu Pracy. \nW latach 80. by\u0142 cz\u0142onkiem rady redakcyjnej \norganu teoretycznego i politycznego KC PZPR \n\u201eNowe Drogi\u201d. Po rozwi\u0105zaniu PZPR przy\u0142\u0105czy\u0142 si\u0119 \ndo Polskiej Unii Socjaldemokratycznej.\nW 1976 roku wybrany zosta\u0142 cz\u0142onkiem korespon -\ndentem, a w 1986 roku cz\u0142onkiem rzeczywistym \nPolskiej Akademii Nauk. W PAN by\u0142 sekretarzem \nWydzia\u0142u Nauk o Ziemi i Nauk (1984\u20131988), \nsekretarzem naukowym (1988\u20131989) i wicepre -\nzesem (1990\u20131992). W 1966 obj\u0105\u0142 kierownictwo \nw Instytucie Gospodarki Surowcami Mineralnymi \ni Energi\u0105. Od 1989 roku by\u0142 cz\u0142onkiem krajowym \nczynnym Polskiej Akademii Umiej\u0119tno\u015bci, prze -\nwodnicz\u0105cym Pa\u0144stwowej Rady Energetycznej, \na tak\u017ce cz\u0142onkiem Polskiego Towarzystwa Geolo -\ngicznego oraz redaktorem naczelnym czasopism \ngeologicznych. By\u0142 te\u017c cz\u0142onkiem: Centralnej \nKomisji Kwalifikacyjnej do Spraw Stopni i Tytu -\n\u0142\u00f3w Naukowych, Komitetu Bada\u0144 Naukowych \ni przewodnicz\u0105cym Zespo\u0142u G\u00f3rnictwa, Geodezji \nfot. arch. AGH\nPortret rektorski profesora \nRomana Neya namalowany przez \nZdzis\u0142awa Pabisiaka\n\n31 Biuletyn  AGHROMAN NEY \u2013 REKTOR W LATACH 1972\u20131974  i 1979\u20131981\ni Transportu, Spo\u0142ecznego Komitetu Odnowy \nZabytk\u00f3w Krakowa, Rady Nadzorczej Geotermii \nPodhala\u0144skiej SA, Komisji Ochrony Kopalni Soli \ni Miasta Wieliczka, Spo\u0142ecznej Rady Planowania \nprzy CUP oraz przewodnicz\u0105cym Komisji Nauki \ni Post\u0119pu Technicznego, Rady Naukowej Tatrza\u0144 -\nskiego Parku Narodowego, Komisji Nauki i Post\u0119 -\npu Technicznego. W latach 2004\u20132010, przez dwie \nkadencje, by\u0142 rektorem nieistniej\u0105cej ju\u017c \u015al\u0105skiej \nWy\u017cszej Szko\u0142y Zarz\u0105dzania  im. gen. Jerzego  \nZi\u0119tka w Katowicach. By\u0142 inicjatorem powstania \ni w latach 1986\u20132004 pierwszym dyrektorem \nInstytutu Gospodarki Surowcami Mineralnymi \ni Energi\u0105 PAN.\nW uznaniu osi\u0105gni\u0119\u0107 i dokona\u0144 uhonorowany \nzosta\u0142 licznymi odznaczeniami, medalami i na -\ngrodami za dzia\u0142alno\u015b\u0107 naukow\u0105, mi\u0119dzy innymi: \nKrzy\u017cem Komandorskim z Gwiazd\u0105 Orderu Od -\nrodzenia Polski, Krzy\u017cem Komandorskim Orderu \nOdrodzenia Polski, Krzy\u017cem Oficerskim Orderu \nOdrodzenia Polski, Krzy\u017cem Kawalerskim Orderu \nOdrodzenia Polski, Medalem 40-lecia Polski \nLudowej, Odznak\u0105 tytu\u0142u honorowego \u201eZas\u0142u\u017cony \nNauczyciel Polskiej Rzeczypospolitej Ludowej\u201d , \nMedalem Polskiej Akademii Nauk im. Miko\u0142aja \nKopernika PAN, francuskim Orderem Palm Akade -\nmickich, pi\u0119ciokrotnie nagrod\u0105 Ministra Edukacji \nNarodowej, medalem \u201eZa zas\u0142ugi przy odnowie \nzabytk\u00f3w Krakowa\u201d. Otrzyma\u0142 doktorat honoris \ncausa Akademii Rolniczo-Technicznej w Olsztynie \ni macierzystej AGH.\nNa wniosek Rady Wydzia\u0142u Geologii, Geofizyki \ni Ochrony \u015arodowiska Senat AGH uchwa\u0142\u0105 podj\u0119t\u0105 \n27 kwietnia 2005 roku nada\u0142 profesorowi tytu\u0142 \ndoktora honoris causa Akademii G\u00f3rniczo-Hut -\nniczej. W uzasadnieniu napisano: \u201eZa wybitne \nosi\u0105gni\u0119cia w dziedzinie geologii naftowej i geo -\ntermii, stworzenie podstaw teoretycznych i szko\u0142y \nw zakresie gospodarki surowcami mineralnymi \ni energi\u0105, wykszta\u0142cenie wielu pokole\u0144 specjali -\nst\u00f3w naftowych i g\u00f3rniczych, a tak\u017ce w uznaniu \nwielkich zas\u0142ug dla Akademii G\u00f3rniczo-Hutniczej\u201d. \nPromotorem doktoratu by\u0142 jego wychowanek \nprof. dr hab. in\u017c. Wojciech G\u00f3recki, a recenzen -\ntami doktoratu byli: prof. dr hab. Jerzy Jankowski \nz Instytutu Geofizyki Polskiej Akademii Nauk \ni prof. dr hab. in\u017c. Wies\u0142aw Gabzdyl z Politechniki \n\u015al\u0105skiej. Uroczyste nadanie odby\u0142o si\u0119 w trakcie \nposiedzenia Senatu AGH 8 czerwca 2005 roku, \npodczas kt\u00f3rego promotor wyg\u0142osi\u0142 okoliczno\u015bcio -\nw\u0105 laudacj\u0119, w kt\u00f3rej tak o nim powiedzia\u0142: \u201eNa \nszczeg\u00f3lne podkre\u015blenie zas\u0142uguje umiej\u0119tno\u015b\u0107 \nprof. Romana Neya stworzenia w\u0142a\u015bciwej atmos -\nfery pracy, partnerskiego stosunku do wsp\u00f3\u0142pra -\ncownik\u00f3w i student\u00f3w. By\u0142 to wa\u017cny element \nprocesu dydaktycznego realizowanego przez \nprofesora i jego wsp\u00f3\u0142pracownik\u00f3w. Stwarza\u0142 at -\nmosfer\u0119 otwarto\u015bci, \u017cyczliwo\u015bci i partnerstwa, co \nwyzwala\u0142o w studentach kreatywno\u015b\u0107, rzetelno\u015b\u0107 i optymizm niezb\u0119dny w ich \u017cyciu \nzawodowym. By\u0142 otwarty na nowe \npomys\u0142y, koncepcje i idee. By\u0142 mu \nobcy dogmatyzm i uprzedzenie do lu -\ndzi. Tak\u0105 filozofi\u0119 nauczania kreowa\u0142 \nprof. Roman Ney. By\u0142 to niew\u0105tpliwie \njeden z element\u00f3w sukces\u00f3w jego \nwychowank\u00f3w, absolwent\u00f3w Akade -\nmii G\u00f3rniczo-Hutniczej w odkrywaniu \ni dokumentowaniu z\u0142\u00f3\u017c w\u0119glowo -\ndor\u00f3w, jak i powodzenia w innych \nkierunkach dzia\u0142alno\u015bci zawodowej\u201d.\n12 i 13 czerwca 2001 roku odby\u0142a \nsi\u0119 w AGH Konferencja Naukowa \n\u201ePaliwa i energia dzi\u015b i jutro \u2013 2001\u201d \n\u2013 dedykowana prof. dr. hab. in\u017c. \nRomanowi Neyowi z okazji 50-lecia \njego pracy naukowej i dydaktycznej.\nJego bratem by\u0142 prof. Bogdan Jerzy \nNey zwi\u0105zany Wydzia\u0142em Geodezji \nG\u00f3rniczej AGH, w 2006 roku otrzyma\u0142 \ndoktorat honoris causa AGH. Zmar\u0142y 23 marca  \n2020 roku.\nProfesor by\u0142 wybitnym specjalist\u0105 i autorem \nponad 250 prac naukowych, w tym oko\u0142o 100 prac \noryginalnych, w\u015br\u00f3d kt\u00f3rych 47 jest w j\u0119zyku an -\ngielskim, wsp\u00f3\u0142autorem 4 patent\u00f3w. By\u0142 redakto -\nrem kilkutomowej monografii \u201eSurowce mineralne \nPolski\u201d. Na konferencjach mi\u0119dzynarodowych \nw Europie, Ameryce i Azji zaprezentowa\u0142 oko\u0142o \n50 referat\u00f3w. Promotor 27 doktorat\u00f3w, opiekun \n11 prac habilitacyjnych oraz 225 magisterskich. \nProfesor Roman Ney zmar\u0142 25 sierpnia 2020 roku \ni zosta\u0142 pochowany na cmentarzu Rakowickim \nw Krakowie. Kwatera GB, rz\u0105d p\u0142d-wsch., \nnaro\u017cnik.\nW 1978 roku Zdzis\u0142aw Pabisiak namalowa\u0142 jego \nportret rektorski, kt\u00f3ry zamieszczono w auli \ng\u0142\u00f3wnej AGH.\n\u0179r\u00f3d\u0142a do biogramu:\n \u0083Doktorat honoris causa AGH dla \nProfesora Romana Neya. Biuletyn \nInformacyjny Pracownik\u00f3w AGH 2006, \nnr 156/157, s. 6\u20137, [foto]\n \u0083G\u00f3recka N., G\u00f3recki W.: Laureaci \nMedalu im. Karola Bohdanowicza : \nRoman Ney. \u201ePolish Journal of Mineral \nResources\u201d 2006, vol. 10, wyd. spec., s. \n171, 175\u2013176, [foto]\n \u0083Jubileusz 50-lecia pracy prof. Romana \nNeya. \u201ePrzegl\u0105d G\u00f3rniczy\u201d 2001, nr 7\u20138, \ns. 1\u20132\n \u0083Nie \u017cyje prof. Roman Ney, by\u0142y Rektor \nAGH. agh.edu.pl, 25 sierpnia 2020. \n[dost\u0119p 2020-08-25]. \u0083Profesor Roman Ney doktorem honoris \ncausa AGH. Biuletyn Informacyjny \nPracownik\u00f3w AGH 2006, nr 156/157, \ns. [2], [foto]\n \u0083Uroczysto\u015b\u0107 nadania godno\u015bci dok -\ntora honoris causa AGH profesorowi \nRomanowi Neyowi : 8 czerwca 2005 r. \nBiuletyn Informacyjny Pracownik\u00f3w \nAGH 2005, nr 142/143, s. [32], [foto]\n \u0083Wielka Ksi\u0119ga 85-lecia Akademii \nG\u00f3rniczo-Hutniczej . [Oprac.] zesp\u00f3\u0142 aut. \nK. Piko\u0144 (red. naczelny), A. Soko\u0142owska \n(dyrektor projektu), K. Piko\u0144. Gliwice \n2004, s. 246, [foto]\n \u0083Wsp\u00f3\u0142cze\u015bni uczeni polscy : s\u0142ownik \nbiograficzny . T. 3 : M\u2013R. Red. nauk. J. \nKapu\u015bcik. Warszawa 2000, s. 283\nfot. Z. Sulima\nProfesor Roman Ney podczas \nuroczysto\u015bci nadania doktoratu \nhonoris causa AGH\n\n", "metadata": {}}