{"content": "# Petycja do Ministra Nauki o uwzgl\u0119dnienie punktowanych konferencji naukowych we wszystkich dyscyplinach naukowych w Polsce | Wydzia\u0142 Informatyki, Elektroniki i Telekomunikacji AGH\n\nURL: https://iet.agh.edu.pl/petycja-do-ministra-nauki-o-uwzglednienie-punktowanych-konferencji-naukowych-we-wszystkich-dyscyplinach-naukowych-w-polsce/\nCrawled: 2025-03-19 21:31:40\n\nPetycja do Ministra Nauki o uwzgl\u0119dnienie punktowanych konferencji naukowych we wszystkich dyscyplinach naukowych w Polsce\n\nInformacje dla student\u00f3w\n\nWydarzenia\n\nOsi\u0105gni\u0119cia\n\nKonkursy\n\nStypendia i wyjazdy\n\nOferty pracy \u2013 badania\n\nWyst\u0105pienia konferencyjne s\u0105 niezwykle wa\u017cnym elementem pracy naukowc\u00f3w i niezb\u0119dnym czynnikiem ekosystemu nauki na \u015bwiecie. By da\u0107 szans\u0119 nale\u017cytego rozwoju polskiej nauki, nale\u017cy utworzy\u0107 polski ranking konferencji naukowych, obejmuj\u0105cy najwa\u017cniejsze z nich we wszystkich dyscyplinach i poddyscyplinach naukowych. Wszyscy polscy naukowcy powinni m\u00f3c czynnie uczestniczy\u0107 w konferencjach na r\u00f3wnych i sprawiedliwych zasadach.\nKonferencje wy\u0142\u0105cznie dla informatyk\u00f3w?\n\nPRZECZYTAJ ARTYKU\u0141\nW poddanym pod konsultacje projekcie rozporz\u0105dzenia Ministra Nauki w sprawie sporz\u0105dzania wykaz\u00f3w wydawnictw monografii naukowych oraz czasopism naukowych i recenzowanych materia\u0142\u00f3w z konferencji mi\u0119dzynarodowych z dn. 31.10.2024 r. zapisano m.in., \u017ce \u201eW ramach dyscypliny naukowej informatyka oraz dyscypliny naukowej informatyka techniczna i telekomunikacja w wykazie czasopism b\u0119d\u0105 ujmowane materia\u0142y z konferencji.\nW dyscyplinach tych najwa\u017cniejsz\u0105 form\u0105 aktywno\u015bci naukowej s\u0105 wyst\u0105pienia konferencyjne, dokumentowane w postaci artyku\u0142\u00f3w opublikowanych w presti\u017cowych i uznawanych na ca\u0142ym \u015bwiecie materia\u0142ach z konferencji.\u201d. Jest to stwierdzenie, z kt\u00f3rym trudno si\u0119 zgodzi\u0107 z uwagi na fakt, \u017ce powszechnie uznan\u0105 za najwa\u017cniejsz\u0105 form\u0105 publikacji wynik\u00f3w bada\u0144 naukowych s\u0105 artyku\u0142y w czasopismach, w tym przede wszystkim z listy JCR. Informatyka i telekomunikacja s\u0105 wa\u017cnymi ga\u0142\u0119ziami nauki, jednak nie wyr\u00f3\u017cniaj\u0105 si\u0119 szczeg\u00f3lnie pod tym wzgl\u0119dem. Jak w ka\u017cdej innej dyscyplinie naukowej, konferencje s\u0105 wa\u017cne, ale na pewno nie wa\u017cniejsze od najlepszych czasopism. Trudny do wyt\u0142umaczenia jest zatem fakt wyr\u00f3\u017cnienia tylko tych dw\u00f3ch dyscyplin, co jednocze\u015bnie oznacza, \u017ce w pozosta\u0142ych dyscyplinach za artyku\u0142y konferencyjne nie b\u0119d\u0105 przyznawane punkty. Chyba nikogo realnie uprawiaj\u0105cego nauk\u0119 nie trzeba przekonywa\u0107 jak wa\u017cny jest udzia\u0142 w konferencjach i jak wiele po\u017cytku przynosi nauce obecno\u015b\u0107 polskich naukowc\u00f3w w mi\u0119dzynarodowych gremiach.\nDzi\u015b tej szansy wi\u0119kszo\u015b\u0107 naukowc\u00f3w w Polsce jest zwyczajnie pozbawiona\n. Co gorsza, wskazanie wy\u0142\u0105cznie jednego rankingu \u2013 ICORE w dodatku z punktacj\u0105 odpowiadaj\u0105c\u0105 czasopismom, nie wp\u0142ywa korzystnie na rozw\u00f3j polskiej nauki, nawet w informatyce. Ranking ICORE to australijska baza konferencji informatycznych, zupe\u0142nie nie przystaj\u0105ca do polskich reali\u00f3w. Do\u015b\u0107 powiedzie\u0107, \u017ce najwa\u017cniejszych konferencji spoza informatyki tam zwyczajnie nie ma b\u0105d\u017a s\u0105 nieadekwatnie nisko umieszczone w rankingu, jako niezbyt istotne dla informatyk\u00f3w.\nWnosimy zatem o:\n1. Utworzenie polskiego rankingu konferencji naukowych, obejmuj\u0105cego najwa\u017cniejsze konferencje we wszystkich dyscyplinach i poddyscyplinach naukowych, na r\u00f3wnych i sprawiedliwych zasadach. Ranking ten powinien bazowa\u0107 na wielu \u017ar\u00f3d\u0142ach, a nie wy\u0142\u0105cznie na ICORE i umo\u017cliwia\u0107 uzyskanie adekwatnej liczby punkt\u00f3w dla ka\u017cdego obszaru badawczego w Polsce.\n2. Dostosowanie liczby punkt\u00f3w otrzymywanych za artyku\u0142 konferencyjny do poziomu naukowego konferencji wzgl\u0119dem czasopism. Maksymalna liczba punkt\u00f3w za artyku\u0142 konferencyjny nie powinna przekracza\u0107 50% punkt\u00f3w przyznawanych maksymalnie punktowanym czasopismom.\ndr hab. in\u017c. Jerzy Dom\u017ca\u0142, prof. AGH, Dyrektor Instytutu Telekomunikacji AGH w Krakowie\n\nTU MO\u017bESZ PODPISA\u0106 PETYCJ\u0118\nDzi\u0119kujemy za podpisanie petycji przez ka\u017cd\u0105 osob\u0119, kt\u00f3rej na sercu le\u017cy dobro polskiej nauki, a tak\u017ce za udost\u0119pnienie inicjatywy dalej.\n\nInformacje dla student\u00f3w\n\nWydarzenia\n\nOsi\u0105gni\u0119cia\n\nKonkursy\n\nStypendia i wyjazdy\n\nOferty pracy \u2013 badania", "metadata": {"url": "https://iet.agh.edu.pl/petycja-do-ministra-nauki-o-uwzglednienie-punktowanych-konferencji-naukowych-we-wszystkich-dyscyplinach-naukowych-w-polsce/", "title": "Petycja do Ministra Nauki o uwzgl\u0119dnienie punktowanych konferencji naukowych we wszystkich dyscyplinach naukowych w Polsce | Wydzia\u0142 Informatyki, Elektroniki i Telekomunikacji AGH", "depth": 3, "duplicate": false, "content_hash": "3763ea17b636e55a6d4f35912bfc1246", "word_count": 475, "headings": [{"level": 1, "text": "Petycja do Ministra Nauki o uwzgl\u0119dnienie punktowanych konferencji naukowych we wszystkich dyscyplinach naukowych w Polsce"}]}}