{"content": "# Tytu\u0142 \u201eZas\u0142u\u017cony dla PWSZ w Kro\u015bnie\u201d dla Rektora AGH -- Serwis Akademii G\u00f3rniczo-Hutniczej \n\nURL: https://www.agh.edu.pl/info/article/tytul-zasluzony-dla-pwsz-w-krosnie-dla-rektora-agh/\nCrawled: 2025-03-19 21:59:27\n\nFot. PWSZ w Kro\u015bnie \n\n Tytu\u0142 \u201eZas\u0142u\u017cony dla PWSZ w Kro\u015bnie\u201d dla Rektora AGH \n\n 23/12/2019 \n\nRektor Pa\u0144stwowej Wy\u017cszej Szko\u0142y Zawodowej im. Stanis\u0142awa Pigonia w Kro\u015bnie, prof. Grzegorz Przebinda wr\u0119czy\u0142 medale Zas\u0142u\u017cony dla PWSZ w Kro\u015bnie prof. dr. hab. in\u017c. Tadeuszowi S\u0142omce, Rektorowi AGH oraz prezydentowi Krosna Piotrowi Przytockiemu. Odznaczenie to przyznawane jest od 2011 r. przez Senat uczelni osobisto\u015bciom, kt\u00f3re wybitnie zas\u0142u\u017cy\u0142y si\u0119 dla rozwoju kro\u015bnie\u0144skiej PWSZ i przyczyni\u0142y do wzmocnienia jej presti\u017cu w kraju i za granic\u0105. \nLaudacj\u0119 na cze\u015b\u0107 prof. Tadeusza S\u0142omki wyg\u0142osi\u0142 prof. Maciej Mazurkiewicz, wieloletni pracownik AGH i PWSZ w Kro\u015bnie. W\u015br\u00f3d zas\u0142ug podkre\u015blono, \u017ce prof. Tadeusz S\u0142omka skutecznie odnowi\u0142 i zacie\u015bni\u0142 relacje pomi\u0119dzy AGH a kro\u015bnie\u0144sk\u0105 uczelni\u0105. Dzi\u0119ki jego decyzjom pracownicy AGH na og\u00f3lnie obowi\u0105zuj\u0105cych zasadach otrzymywali zgody na prac\u0119 w Kro\u015bnie. Efektem wsp\u00f3\u0142pracy sta\u0142y si\u0119 tak\u017ce zaj\u0119cia, kt\u00f3re studenci z Krosna mogli odbywa\u0107 w laboratoriach i pracowniach AGH. \n\nPowr\u00f3t\n\n Powi\u0105zane pliki\n\n rektor_agh_zasluzony_dla_pwsz_w_krosnie.jpg \n 219 KB", "metadata": {"url": "https://www.agh.edu.pl/info/article/tytul-zasluzony-dla-pwsz-w-krosnie-dla-rektora-agh/", "title": "Tytu\u0142 \u201eZas\u0142u\u017cony dla PWSZ w Kro\u015bnie\u201d dla Rektora AGH -- Serwis Akademii G\u00f3rniczo-Hutniczej ", "depth": 3, "duplicate": false, "content_hash": "120af614baa21734b629827a7895f12a", "word_count": 149, "headings": [{"level": 1, "text": "Aktualno\u015bci"}, {"level": 2, "text": "Inne artyku\u0142y"}, {"level": 2, "text": "Najnowsze artyku\u0142y"}, {"level": 2, "text": "Stopka"}]}}