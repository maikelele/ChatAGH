{"content": "Uchwa\u0142a n r 32/2016  \nSenatu AGH z dnia 30 marca  2016 r.  \n \nw sprawie  Regulaminu korzystania z infrastruktury badawczej \nAkademii G\u00f3rniczo -Hutniczej im. St. Staszica w Krakowie (AGH).  \n \nNa podstawie art. 86c ust. 1 pkt 2) ustawy prawo o szkolnictwie wy\u017cszym z dnia 27 lipca \n2005 r. (Dz. U. z 2012 r. poz. 572 z p\u00f3\u017an. zm.) Senat uchwala:  \n \nREGULAMIN  \nKORZYSTANIA Z INFRASTRUKTURY BADAWCZEJ  \nAkademii G\u00f3rniczo -Hutniczej im. S. Staszica w Krakowie (AGH)  \n \nPostanowienia og\u00f3lne  \n \n1. U\u017cyte w niniejszym R egulaminie okre\u015blenia oznaczaj\u0105 : \n1) Regulamin \u2013 niniejszy Regulamin korzystania z infrastruktury badawczej \nAkademii G\u00f3rniczo -Hutniczej im. Stanis\u0142awa Staszica w Krakowie,  \n2) Uczelnia lub AGH \u2013 Akademia G\u00f3rni czo-Hutnicza im. Stanis\u0142awa Staszica \nw Krakowie,  \n3) Infrastruktura badawcza \u2013 b\u0119d\u0105ca w\u0142asno\u015bci\u0105 AGH wszelka aparatura lub \nzespo\u0142y aparatury tworz\u0105ce funkcjonaln\u0105 ca\u0142o\u015b\u0107 wraz z pomieszczeniami lub \nzespo\u0142ami pomieszcze\u0144, do kt\u00f3rych s\u0105 przypisane, s\u0142u\u017c\u0105ce lub  mog\u0105ce s\u0142u\u017cy\u0107 do \nprowadzenia bada\u0144 naukowych lub prac rozwojowych,  \n4) prace badawcze \u2013 badania naukowe lub prace rozwojowe w rozumieniu ustawy \nz dnia 30 kwietnia 2010  r. o zasadach finansowania nauki (tj. Dz.U. z 2014  r., \npoz.1620, z p\u00f3\u017an. zm.),  \n5) jednos tka organizacyjna \u2013 Wydzia\u0142, inna podstawowa jednostka organizacyjna, \njednostka pozawydzia\u0142owa, inna jednostka zwi\u0105zana z dzia\u0142alno\u015bci\u0105 Uczelni,  \n6) jednostka \u2013 struktura utworzona wewn\u0105trz jednostki organizacyjnej, taka jak \nKatedra,  \n7) doktorant - uczestn ik studi\u00f3w doktoranckich w AGH oraz osoba realizuj\u0105ca \nprac\u0119 doktorsk\u0105 w AGH b\u0119d\u0105ca lub nie b\u0119d\u0105ca pracownikiem Uczelni,  \n8) student \u2013 osoba kszta\u0142c\u0105ca si\u0119 na studiach stacjonarnych lub niestacjonarnych, \npierwszego lub drugiego stopnia w AGH,   \n\n9) pracownik \u2013 osoba wykonuj\u0105ca prac\u0119 na rzecz Uczelni w ramach stosunku \npracy,  \n10) wsp\u00f3\u0142pracownik \u2013 osoba niezwi\u0105zana stosunkiem pracy z Uczelni\u0105, kt\u00f3ra \nbierze udzia\u0142 w realizacji zada\u0144 na rzec z Uczelni na innej podstawie, \nw szczeg\u00f3lno\u015bci na podstawie um owy zlecenia, umowy o dzie\u0142o lub innej umowy \ncywilno -prawnej,   \n11) podmiot trzeci \u2013 podmiot korzystaj\u0105cy z infrastruktury badawczej Uczelni na \nzasadach komercyjnych (nieb\u0119d\u0105cy Pracownikiem, Doktorantem, Studentem \nWsp\u00f3\u0142pracownikiem, osob\u0105 wymienion\u0105 w ust.  3, ani jednostk\u0105 organizacyjn\u0105 \nAGH),  \n12) opiekun/operator infrastruktury badawczej \u2013 pracownik Uczelni wyznaczony \nprzez Kierownika jednostki lub jednostki organizacyjnej u\u017cytkuj\u0105cy sk\u0142adniki \ninfrastruktury badawczej i odpowiedzialny za i ch prawid\u0142owe fun kcjonowanie,  \n13) u\u017cytkownik infrastruktury \u2013 osoba fizyczna korzystaj\u0105ca z infrastruktury \nbadawczej,  \n14) kie rownik jednostki organizacyjnej  \u2013 Dziekan, Dyrektor lub Kierownik innej \njednostki organizacyjnej dysponuj\u0105cej infrastruktur\u0105 badawcz\u0105,  \n15) kierown ik jednostki \u2013 Kierownik Katedry l ub innej jednostki utworzonej \nw jednostce organizacyjnej.  \n2. Niniejszy regulamin dotyczy:  \na) zasad korzystania z infrastruktury ba dawczej AGH przez pracownik\u00f3w \ni doktorant\u00f3w (tak\u017ce odbywaj\u0105cych w AGH sta\u017ce) oraz student\u00f3w (t ak\u017ce \nuczestnik\u00f3w studi\u00f3w podyplomowych i odbywaj\u0105cych w AGH praktyki),  \nb) zasad udost\u0119pniania tej infrastruktury przez jednostki organizacyjne \ndysponuj\u0105ce infrastruktur\u0105 badawcz\u0105 in nym jednostkom organizacyjnym \ni podmiotom trzecim,  \nc) zasad ustalania wysok o\u015bci op\u0142at za udost\u0119pnianie i korzystanie z infrastruktury \nbadawczej przez jednostki organizacyjne i podmioty trzecie.  \n3. Do s\u0142uchaczy studi\u00f3w podyplomowych i os\u00f3b od bywaj\u0105cych sta\u017ce lub praktyki \nw AGH stosuje si\u0119 odpowiednio przepisy dotycz\u0105ce student\u00f3w.  \n4. Zasady dotycz\u0105 infrastruktury badawczej nabytej ze \u015brodk\u00f3w pochodz\u0105cych \nz r\u00f3\u017cnych \u017ar\u00f3de\u0142:  \na) z funduszy Unii Europejskiej, dotacji pa\u0144stwowych, funduszy celowych,  \nb) ze \u015brodk\u00f3w w\u0142asnych AGH (fundusz zasadniczy) i/lub zakupionych z  grant\u00f3w \nNCN, NCBiR i innych realizowanych w AGH.  \nDla infrastruktury badawczej nabytej z r\u00f3\u017cnych \u017ar\u00f3de\u0142 mog\u0105 by\u0107 prowadzone \nosobne inwentarzowe pola spisowe.  \n \n\n5. Infrastruktura badawcza powinna by\u0107 wykorzystywana zgodnie z jej \nprzeznaczeniem. Wykorzystywanie infrastruktury badawczej wymi enionej w ust. 4 \npkt a) podlega ograniczeniom wynikaj\u0105cym z warunk\u00f3w projekt\u00f3w europejskich \n(wniosk\u00f3w i um\u00f3w o dofinansowanie) obowi\u0105zuj\u0105cych do ko\u0144ca tzw. okresu \ntrwa\u0142o\u015bci projektu. W szczeg\u00f3lno\u015bci ograniczenia te mog\u0105 dotyczy\u0107 \nwykorzystywania infrastrukt ury do cel\u00f3w odp\u0142atnych prac badawczych \n(opodatkowanych VAT, prowadzonych na zlecenie podmiot\u00f3w trzecich) i do cel\u00f3w \nus\u0142ug w zakresie kszta\u0142cenia stacjona rnego (nieopodatkowanego VAT) \ni niestacjonarnego (zwolnionych z VAT) w stosunku do podstawowego celu \nprojektu.  \n6. Zasady wykorzystywania infrastruktury badawczej opisanej w ust. 4 pkt b) \npodlegaj\u0105 ograniczeniom wynikaj\u0105cym z wykorzystywania pomieszcze\u0144 \nw niekt\u00f3rych budynkach podobnym jak w przypadku aparatury opisanej w punkcie \n4a). Aparatura zakupiona w ramach projek t\u00f3w krajowych w okresie realizacji \nprojektu oraz po jego zako\u0144czeniu powinna by\u0107 wykorzystywana w celu i przez \nwskazany okres czasu zgodnie   z warunkami projektu. Nie ma ogranicze\u0144 \nw korzystaniu z aparatury zakupionej ze \u015brodk\u00f3w w\u0142asnych (funduszu \nzasadnic zego) AGH.  \n7. Obowi\u0105zkiem Uczelni i jej pracownik\u00f3w jest jak najefektywniejsze wykorzystanie \ninfrastruktury badawczej w ramach prowadzonej dzia\u0142alno\u015bci naukowo -badawczej \ni dydaktycznej, a tak\u017ce poprzez jej udost\u0119pnianie pracownikom innych jednostek, \ninnych je dnostek organizacyjnych i podmiot\u00f3w trzecich.  \n8. W przypadku niewykorzystywania danego sk\u0142adnika infrastruktury badawczej \nw jednostce, kierownik tej jednostki mo\u017ce ten sk\u0142adnik przekaza\u0107 w sta\u0142e \nu\u017cytkowanie lub czasowo powierzy\u0107 innej jednostce w tej samej je dnostce \norganizacyjnej w  porozumieniu i za zgod\u0105 jej kierownika. W przypadku \nprzekazywania sk\u0142adnik\u00f3w infrastruktury badawczej pomi\u0119dzy jednostkami \norganizacyjnymi konieczne jest porozumienie pomi\u0119dzy kierownikami tych \njednostek organizacyjnych.  \n9. Osobami odpowiedzialnymi za stan techniczny infrastruktury badawczej s\u0105 \nkierownicy jednostek organizacyjnych lub jednostek dzia\u0142aj\u0105cych w strukturze \njednostek organizacyjnych, do kt\u00f3rych aparatura zosta\u0142a przyporz\u0105dkowana lub \nwskazani przez nich u\u017cytkownic y zatrudnieni w tej jednostce.  \n10. Za stan techniczny infrastruktury badawczej nieprzypisanej jednostkom, \nwyposa\u017cenie warsztat\u00f3w, infrastruktur\u0119 budynku, komputery i sie\u0107 komputerow\u0105 \n(przewodow\u0105 i  bezprzewodow\u0105) odpowiadaj\u0105 kierownicy jednostek \norganizacyjnyc h. W przypadku infrastruktury og\u00f3lnouczelnianej za jej stan \ntechniczny odpowiadaj\u0105 kierownicy jednostek do tego powo\u0142anych.  \n \nUdost\u0119pnianie infrastruktury badawczej do cel\u00f3w kszta\u0142cenia  \n \n11. W przypadku wykorzystywania infrastruktury badawczej do cel\u00f3w \ndydaktyc znych/kszta\u0142cenia, wizyty student \u00f3w w laboratoriach badawczych \ni dydaktyczno -badawczych wymagaj\u0105 zgody kie rownik\u00f3w w\u0142a\u015bciwych jednostek \ni zawsze musz\u0105 si\u0119 odbywa\u0107 w obecno\u015bci pracownik\u00f3w tych laboratori\u00f3w.  \n12. Prowadzenie prac badawczych do prac doktorskich i magisterskich wymaga zgody \nkierownika jednostki:  \n\na) je\u015bli promotorem/opiekunem pracy doktorskiej lub magisterskiej jest pracownik \ntej samej jednostki organizacyjnej, infrastruktura badawcza jest dost\u0119pna bez \n\u017cadnych ogranicze\u0144 formalno -prawnych i finansowy ch, \nb) je\u015bli promotor/opiekun jest pracownikiem innej jednostki w tej samej jednostce \norganizacyjnej, konieczna jest zgoda kierownika jednostki, w kt\u00f3rej badania b\u0119d\u0105 \nrealizowane,  \nc) w pozosta\u0142ych przypadkach konieczne jest porozumienie kierownika jednostk i \norganizacyjnej, w kt\u00f3rej b\u0119d\u0105 prowadzone prace badawcze z kierownikiem \njednostki organizacyjnej, w kt\u00f3rej zatrudniony jest promotor/opiekun.  \n13. W pracach magisterskich i doktorskich realizowanych z wykorzystaniem aparatury \ninnej jednostki organizacyjnej mus i by\u0107 zamieszczona stosowna informacja.  \n \nUdost\u0119pnianie infrastruktury badawczej innym jednostkom \norganizacyjnym  \n \n14. Prowadzenie prac badawczych z wykorzystaniem infrastruktury badawczej \nznajduj\u0105cej si\u0119 w innej jednostce tej samej jednostki organizacyjnej wyma ga \nzgody kierownika tej jednostki.  \n15. Udost\u0119pnianie infrastruktury badawczej na czas okre\u015blony w celu realizacji prac \nbadawczych przez inn\u0105 jednostk\u0119 organizacyjn\u0105 mo\u017ce odbywa\u0107 si\u0119 na dwa \nsposoby:  \na) przekazanie infrastruktury badawczej do dyspozycji na czas okre\u015blony \nw siedzibie innej jednostki organizacyjnej,  \nb) przekazanie infrastruktury badawczej do dyspozycji na czas okre\u015blony \nw pomieszczeniach jednostki organizacyjnej dysponuj\u0105cej infrastruktur\u0105.  \n16. Udost\u0119pnianie infrastruktury badawczej innym jednostkom orga nizacyjnym mo\u017ce \nmie\u0107 charakter odp\u0142atny.  \n17. Udost\u0119pnianie infrastruktury badawczej na czas okre\u015blony innej jednostce \norganizacyjnej wymaga zawarcia pisemnego porozumienia pomi\u0119dzy jednostkami. \nW przypadku sk\u0142adnik\u00f3w infrastruktury badawczej o niewielkiej wart o\u015bci (poni\u017cej \n1 tys. z\u0142) udost\u0119pnianie nie wymaga zawarci a pisemnego porozumienia. \nUdost\u0119pnienie infrastruktury b\u0119dzie si\u0119 odbywa\u0142o za potwierdzeniem jej \nprzekazania/odbioru (rewersem).  \n18. Porozumienie powinno zawiera\u0107 odniesienie do Regulaminu, a tak\u017ce regul owa\u0107 \nwszystkie warunki szczeg\u00f3\u0142owe udost\u0119pniania infrastruktury, a w szczeg\u00f3lno\u015bci \nokre\u015bla\u0107 cel i okres na jaki infrastruktura jest udost\u0119pniana, a tak\u017ce koszty i inne \nwarunki udost\u0119pnienia. Koszty udost\u0119pniania infrastruktury innym jednostkom \norganizacyjn ym dokumentowane s\u0105 notami wewn\u0119trznymi.    \n19. Odpowiedzialno\u015b\u0107 za szkody wynik\u0142e z niew\u0142a\u015bciwego wykorzystywania \ninfrastruktury badawczej udost\u0119pnionej pracownikom innej jednostki \norganizacyjnej ponosi kierownik tej jednostki.  \n20. Jednostka organizacyjna mo\u017ce od m\u00f3wi\u0107 udost\u0119pnienia infrastruktury badawczej \ninnej jednostce organizacyjnej na czas okre\u015blony je\u015bli infrastruktura ta wymaga \nspecjalistycznej obs\u0142ugi.  \n\n21. W przypadku wykorzystywania infrastruktury badawczej do cel\u00f3w prac \nbadawczych prowadzonych dla innych je dnostek organizacyjnych (tzw. wzajemne \n\u015bwiadczenia badawcze) obowi\u0105zuj\u0105 nast\u0119puj\u0105ce zasady:  \na) przyj\u0119cie bada\u0144 do realizacji wymaga zgody kierownika jednostki \norganizacyjnej, w kt\u00f3rej realizowane b\u0119d\u0105 badania,  \nb) wzajemne \u015bwiadczenia badawcze s\u0105 odp\u0142atne je\u015bli s \u0105 one cz\u0119\u015bci\u0105 bada\u0144, na \nprowadzenie kt\u00f3rych zlecaj\u0105ca jednostka organizacyjna ma zewn\u0119trzne \nfinansowanie (takie jak granty NCBiR, NCN, zlecenia z  przemys\u0142u, etc.); ich \nrozpocz\u0119cie musi by\u0107 poprzedzone odpowiednim zleceniem,  \nc) wzajemne \u015bwiadczenia badawcze m og\u0105 by\u0107 odp\u0142atne je\u015bli s\u0105 realizowane \nw ramach prac badawczych finansowanych z dotacji statutowej, \u015brodk\u00f3w \ns\u0142u\u017c\u0105cych rozwojowi m\u0142odych naukowc\u00f3w oraz uczestnik\u00f3w studi\u00f3w \ndoktoranckich, a tak\u017ce z przychod\u00f3w w\u0142asnych jednostki organizacyjnej; je\u015bli \nzlecaj\u0105ca  jednostka organizacyjna nie b\u0119dzie wsp\u00f3\u0142uczestniczy\u0107 w kosztach, \nka\u017cdorazowo w prowadzonych pracach badawczych powinien by\u0107 \nzaanga\u017cowany przynajmniej jeden pracownik jednostki organizacyjnej \nrealizuj\u0105cej zlecenie, kt\u00f3ry b\u0119dzie pe\u0142noprawnym cz\u0142onkiem zespo \u0142u \nbadawczego publikuj\u0105cego wyniki prowadzonych prac badawczych,  \nd) dopuszczalny jest udzia\u0142 w badaniach pracownik\u00f3w jednostki organizacyjnej \nzlecaj\u0105cej badania na zasadach okre\u015blonych w tym Regulaminie,  \ne) koszty prac badawczych wykonanych dla innych jednostek organizacyjnych \ndokumentowane s\u0105 notami wewn\u0119trznymi.  \n \nUdost\u0119pnianie infrastruktury badawczej podmiotom trzecim  \n \n22. Udost\u0119pnianie infrastruktury badawczej podmiotowi trzeciemu mo\u017ce odbywa\u0107 si\u0119 \nna dwa sposoby:  \na) przekazanie infrastruktury badawczej do  dyspozycji na czas okre\u015blony \nw siedzibie podmiotu trzeciego,  \nb) przekazanie infrastruktury badawczej do dyspozycji na czas okre\u015blony \nw pomieszczeniach AGH.  \n23. Udost\u0119pnianie infrastruktury badawczej podmiot om trzecim nie mo\u017ce kolidowa\u0107 \nz realizacj\u0105 podstawowych  zada\u0144 AGH takic h jak dzia\u0142alno\u015b\u0107 dydaktyczna \ni naukowo -badawcza, i nie powinno narusza\u0107 interes\u00f3w AGH.  \n24. Udost\u0119pnianie infrastruktury badawczej podmiotom trzecim powinno odbywa\u0107 si\u0119 \nz poszanowaniem regu\u0142y r\u00f3wnego traktowania wszystkich podmiot\u00f3w.  \n25. Udost\u0119pni anie infrastruktury badawczej podmiotom trzecim jest odp\u0142atne.  \n26. Udost\u0119pnianie infrastruktury badawczej podmiotowi trzeciemu wymaga zawarcia \numowy. Umowa powinna w szczeg\u00f3lno\u015bci zawiera\u0107:  \na) okres na jaki infrastruktura jest udost\u0119pniana,  \nb) cel, do kt\u00f3rego udost\u0119pniana infrastruktura b\u0119dzie wykorzystywana,  \nc) warunki finansowe,  \n\nd) warunki rozwi\u0105zania umowy i rozwi\u0105zywania spor\u00f3w,  \ne) warunki wniesienia kaucji i warunki ubezpieczenia infrastruktury.  \n27. W przypadku udost\u0119pnienia infrastruktury badawczej podmiotowi  trzeciemu na \nczas okre\u015blony:  \na) odpowiedzialno\u015b\u0107 za szkody ponosi podmiot trzeci,  \nb) AGH mo\u017ce wymaga\u0107 wp\u0142aty kaucji pieni\u0119\u017cnej w wysoko\u015bci do 30% \nwynagrodzenia za udost\u0119pnienie infrastruktury tytu\u0142em zabezpieczenia, przed \nprzyst\u0105pieniem do wykorzystywania infrastruktury; wniesienie kaucji jest \nwarunkiem obowi\u0105zywania umowy o udost\u0119pnienie infrastruktury badawczej; \nw przypadku niewniesienia kaucji przez podmiot trzeci w um\u00f3wionej wysoko\u015bci \ni terminie umowa wygasa,  \nc) w razie zniszczenia, uszkodzenia lub utraty infrastruktury kaucja podlega \nzaliczeniu na poczet odszkodowania; w przypadku gdy kaucja nie pokryje \npe\u0142nej szkody AGH dochodzi\u0107 b\u0119dzie odszkodowania do wysoko\u015bci pe\u0142nej \nszkody,  \nd) w przypadku zako\u0144czenia korzystania z infrastruktury bez jej uszkodzenia lub \nzniszczenia kaucja jest zaliczana w poczet wynagrodzenia.  \n28. W przypadku udost\u0119pnienia infrastruktur y badawczej na czas okre\u015blony \nw siedzibie podmiotu trzeciego, je\u015bli takie udost\u0119pnienie nie jest obj\u0119te \nwarunkami ubezpieczenia infrastruktury b adawczej posiada nego przez AGH:  \na) Kierownik mo\u017ce wymaga\u0107 aby podmiot zamierzaj\u0105cy korzysta\u0107 z infrastruktury \ndokona\u0142 ubezpieczenia infrastruktury do wysoko\u015bci jej warto\u015bci na okres \nkorzystania z infrastruktury i przed\u0142o\u017cy\u0142 AGH polis\u0119 ubezpieczeniow\u0105; Kierownik \nmo\u017ce r\u00f3wni e\u017c ustali\u0107, i\u017c w celu zabezpieczenia zwrotu infrastruktury w stanie \nniepogorszonym podmiot maj\u0105cy korzysta\u0107 z inf rastruktury dokona cesji praw \nz umowy ubezpieczenia (polisy ubezpieczeniowej) na rzecz AGH,  \nb) w przypadku okre\u015blonym w pkt. a) dokonanie przez  podmiot trzeci \nubezpieczenia infrastruktury i cesji praw z umowy ubezpieczenia (polisy \nubezpieczeniowej) na rzecz AGH oraz przed\u0142o\u017cenie polisy Uczelni jest warunkiem \nudost\u0119pnienia infrastruktury i obow i\u0105zywania umowy o korzystanie \nz infrastruktury; w razi e niedokonania tych czynno\u015bci w ustalonym terminie \numowa o udost\u0119pnienie infrastruktury zawarta pomi\u0119dzy AGH a podmiotem \ntrzecim wygasa.  \n29. AGH nie ponosi odpowiedzialno\u015bci za szkody wynik\u0142e z niew\u0142a\u015bciwego \nwykorzystywania infrastruktury badawczej, w tym wyn ik\u0142e z przyczyn \nniezawinionych przez AGH i wynik\u0142e z pozostawienia przez u\u017cytkownika \nnieskopiowanych plik\u00f3w komputerowych lub innych materia\u0142\u00f3w i notatek.  \n30. AGH mo\u017ce odm\u00f3wi\u0107 udost\u0119pnienia infrastruktury badawczej podmiotowi trzeciemu \nna czas okre\u015blony w przy padku:  \na) gdy infrastruktura wymaga specjalistycznej obs\u0142ugi,  \nb) podejrzenia lub stwierdzenia wykorzystywania niezgodnego z prawem lub \nnaruszaj\u0105cego interesy (dobre imi\u0119) AGH,  \nc) u\u017cycia materia\u0142\u00f3w niebezpiecznych,  \n\nd) du\u017cego ryzyka zniszczenia wynikaj\u0105cego z nieprzewi dywalno\u015bci zdarze\u0144 mimo \nprawid\u0142owej i starannej obs\u0142ugi urz\u0105dzenia.  \n31. Wykorzystywanie infrastruktury badawczej do realizacji odp\u0142atnych prac \nbadawczych dla podmiot\u00f3w trzecich, ka\u017cdorazowo wymaga zgody kierownika \njednostki organizacyjnej i podpisania umowy (d la zlece\u0144 o warto\u015bci powy\u017cej \n15 tys. PLN; w pozosta\u0142ych przypadkach wystarcza zam\u00f3wienie).  \n32. Umowa powinna regulowa\u0107 wszystkie aspekty realizacji odp\u0142atnych prac \nbadawczych, a  w szczeg\u00f3lno\u015bci:  \na) odniesienie do Regulaminu,  \nb) okre\u015blenie charakteru i zakresu prac badawczych,  \nc) okre\u015blenie infrastruktury badawczej, kt\u00f3rej wykorzystanie b\u0119dzie konieczne \ndo realizacji prac badawczych,  \nd) koszt i termin realizacji,  \ne) warunki p\u0142atno\u015bci i kary umowne,  \nf) spos\u00f3b i form\u0119 przekazania wynik\u00f3w prac  badawczych,  \ng) form\u0119 kontaktu pomi\u0119dzy realizatorami prac badawczych i pracownikami \npodmiotu trzeciego bezpo\u015brednio zainteresowanymi wynikami bada\u0144,  \nh) planu zakup\u00f3w towar\u00f3w i us\u0142ug, w szczeg\u00f3lno\u015bci tych do umieszczenia \nw planie zam\u00f3wie\u0144 publicznych AGH,  \ni) podzi a\u0142u warto\u015bci niematerialnych i prawnych b\u0119d\u0105cych efektem realizacji \nbada\u0144.  \nZasady kalkulacji koszt\u00f3w  \n \n33. Koszt udost\u0119pniania infrastruktury badawczej powinien by\u0107 okre\u015blony w kalkulacji \nuwzgl\u0119dniaj\u0105cej warto\u015b\u0107 udost\u0119pnianej infrastruktury, okres amortyzacji o raz \nzu\u017cycie materia\u0142\u00f3w eksploatacyjnych i zu\u017cywaj\u0105cych si\u0119 element\u00f3w aparatury \nwymagaj\u0105cych okresowej wymiany.  \n34. Koszt prowadzonych prac badawczych powinien by\u0107 okre\u015blony w kalkulacji \nwysoko\u015bci op\u0142at, a je\u015bli to mo\u017cliwe stawkami za  poszczeg\u00f3lny rodzaj bada\u0144,  \nuwzgl\u0119dniaj\u0105cymi: koszty osobowe/bezosobowe, koszty wykorzystywanych \nmateria\u0142\u00f3w i koszty eksploatacji aparatury (wymiany zu\u017cywaj\u0105cych si\u0119 element\u00f3w \naparatury, materia\u0142\u00f3w eksploatacyjnych, itp.), koszt koniecznych do realizacji \nprojektu wzajemnych \u015bwiadcze \u0144 badawczych (czyli realizowanych w innych \njednostkach organizacyjnych) i us\u0142ug obcych (koniecznych do realizacji poza \nAGH).  \n35. W kalkulacji koszt\u00f3w prac badawczych realizowanych dla podmiot\u00f3w trzecich \nmusz\u0105 by\u0107 uwzgl\u0119dnione koszty po\u015brednie w wysoko\u015bci nie mniejszej ni\u017c 30% \nkoszt\u00f3w bezpo\u015brednich. Z koszt\u00f3w bezpo\u015brednich stanowi\u0105cych podstaw\u0119 \nnaliczenia koszt\u00f3w wydzia\u0142owych i og\u00f3lnych wy\u0142\u0105cza si\u0119 koszty zakupu aparatury \noraz koszty \u015bwiadcze\u0144 wewn\u0119trznych na rzecz w\u0142asnych jednostek \norganizacyjnych. Amortyzacj a mo\u017ce by\u0107 naliczana tylko w przypadku aparatury \nzakupionej ze \u015brodk\u00f3w w\u0142asnych (funduszu zasadniczego) AGH.  \n\n36. Koszty prac badawczych wykonanych dla podmiot\u00f3w trzecich s\u0105 opodatkowane \ni dokumentowane faktur\u0105 VAT.  \n37. W przypadku prac badawczych zlecanych przez  podmioty trzecie mo\u017ce by\u0107 \nnaliczany zysk.  \n38. Korzystanie z infrastruktury badawczej pomi\u0119dzy jednostkami organizacyjnymi \ni podmiotami trzecimi w ramach wsp\u00f3lnie realizowanych prac badawczych \n(rozliczanych w cz\u0119\u015bciach w jednostkach organizacyjnych i podmiota ch trzecich \nrealizuj\u0105cych te cz\u0119\u015bci prac badawczych) jest nieodp\u0142atne.  \n \nPrawa i obowi\u0105zki u\u017cytkownik\u00f3w  \n \n39. Infrastruktura badawcza znajduj\u0105ca si\u0119 w jednostkach organizacyjnych mo\u017ce by\u0107 \nwykorzystywana przez wszystkich pracownik\u00f3w, doktorant\u00f3w i student\u00f3w tych \njednostek tylko do cel\u00f3w prac badawczych rozliczanych w tej jednostce \norganizacyjnej. Zasady realizacji i rozliczania tych prac reguluj\u0105 odr\u0119bne przepisy.  \n40. Wsp\u00f3\u0142pracownicy mog\u0105 korzysta\u0107 z infrastruktury badawczej wy\u0142\u0105cznie do \nrealizacji zada\u0144 okre\u015blonych w  zawartej przez jednostk\u0119 organizacyjn\u0105 AGH \numowy cywilno -prawnej.  \n41. Pracownicy podmiot\u00f3w trzecich mog\u0105 korzyst a\u0107 z infrastruktury badawczej \nw zakresie i na zasadach okre\u015blonych w umowie zawartej z tym podmiotem.  \n42. Zabrania si\u0119 wykorzystywania infrastruktury badawczej w spos\u00f3b niezgodny z tym \nRegulaminem. W szczeg\u00f3lno\u015bci zabrania si\u0119 korzystania z  infrastruktury w spos\u00f3b \nzwi\u0119kszaj\u0105cy ryzyko jej uszkodzenia i w spos\u00f3b niezgodny z jej przeznaczeniem. \nZabrania si\u0119 te\u017c dokonywania we w\u0142asnym zakresie napraw uszkod zonej \ninfrastruktury badawczej.  \n43. Wykorzystywanie infrastruktury badawczej do cel\u00f3w innych ni\u017c okre\u015blone w tym \nRegulaminie jest zabronione. W szczeg\u00f3lno\u015bci zabronione jest wykorzystywanie \ninfrastruktury badawczej do cel\u00f3w wynikaj\u0105cych z um\u00f3w cywilno -prawnych  \nzawieranych przez pracownik\u00f3w i doktorant\u00f3w jednostki organizacyjnej \ndysponuj\u0105cej infrastruktur\u0105 z innymi jednostkami organizacyjnymi i podmiotami \ntrzecimi.  \n44. Infrastruktura badawcza mo\u017ce by\u0107 wykorzystywana przez:  \na) urz\u0105dzenia grupy (A) (specjalistyczne) \u2013 tylko przez wymienionych z nazwiska \npracownik\u00f3w i  doktorant\u00f3w jednostki organizacyjnej dysponuj\u0105cej \ninfrastruktur\u0105 (tzw. operator\u00f3w), kt\u00f3rzy przeszli specjalistyczne przeszkolenie \npotwierdzone przez kierownika jednostki organizacyjnej (lub upowa\u017cnionego \nprzez niego kierownika jednostki), do kt\u00f3rej przypisana jest dana aparatura,  \nb) urz\u0105dzenia grupy (B) (og\u00f3lnodost\u0119pne) \u2013 przez wszystkich pracownik\u00f3w, \nwsp\u00f3\u0142pracownik\u00f3w, doktorant\u00f3w i magistrant\u00f3w,  kt\u00f3rzy zostan\u0105 przeszkoleni \n(i fakt przeszkolenia po\u015bwiadcz\u0105 w\u0142asno r\u0119cznym podpisem); w niekt\u00f3rych \nprzypadkach wystarczaj\u0105cym szkoleniem jest zapoznanie si\u0119 z instrukcj\u0105 \nobs\u0142ugi potwierdzone w\u0142asnor\u0119cznym podpisem.  \n45. W ramach porozumie\u0144 o udost\u0119pnianiu infrastruktury badawczej innym \njednostkom organizacyjnym, pracownicy i d oktoranci tych jednostek \norganizacyjnych mog\u0105 korzysta\u0107 z urz\u0105dze\u0144 grupy (A) na zasadach operator\u00f3w \npod warunkiem wcze\u015bniejszej zgody, zg\u0142oszenia i umieszczenia na li\u015bcie \n\n\u201eoperator\u00f3w nie b\u0119d\u0105cych pracownikami jednostki organizacyjnej udost\u0119pniaj\u0105cej \ninfras truktur\u0119 (jednostki)\u201d przez kierownika w\u0142a\u015bciwej jednostki organizacyjnej \n(jednostki).  \n46. W przypadku infrastruktury badawczej stanowi\u0105cej wyposa\u017cenie laboratori\u00f3w \nakredytowanych, operatorami mog\u0105 by\u0107 tylko i wy\u0142\u0105cznie specjalnie przeszkoleni \npracownicy jedn ostki organizacyjnej, w ramach kt\u00f3rej funkcjonuje dane \nlaboratorium.  \n47. Przestrzeganie przepis\u00f3w BHP i ppo\u017c., kt\u00f3re w postaci instrukcji BHP i ppo\u017c. \nmusz\u0105 znajdowa\u0107 we wszystkich pomieszczeniach laboratoryjnych, jest \nobowi\u0105zkiem pracownik\u00f3w, wsp\u00f3\u0142pracownik\u00f3w,  doktorant\u00f3w, student\u00f3w i os\u00f3b \ndzia\u0142aj\u0105cych na rzecz podmiot\u00f3w trzecic h na podstawie um\u00f3w zawartych \nz Uczelni\u0105 . \n48. Osoby odpowiedzialne za stan techniczny infrastruktury badawczej i wszyscy \nu\u017cytkownicy zobowi\u0105zani s\u0105 do natychmiastowego informowania kierownik a \njednostki i/lub kierownika jednostki organizacyjne j dysponuj\u0105cej infrastruktur\u0105 \nw przypadku ka\u017cdej awarii i ka\u017cdego zagro\u017cenia sprawno\u015bci technicznej urz\u0105dze\u0144.  \n \nDokumentowanie udost\u0119pniania infrastruktury badawczej  \n \n49. Ka\u017cdorazowe wykorzystanie aparatury z  grupy (A) musi by\u0107 opisane w  \u201eksi\u0105\u017cce \npracy (karcie) urz\u0105dzenia\u201d. W przypadku aparatury z grupy (B) wystarczy \nwpisanie daty i godziny u\u017cytkowania urz\u0105dzenia w dost\u0119pnym przy urz\u0105dzeniu \nformularzu, przy czym podpis jest r\u00f3wnocze\u015bnie potwierdzeniem przeszko lenia \n(lub zapoznania si\u0119 z instrukcj\u0105 obs\u0142ugi).  \n50. W \u201eksi\u0105\u017cce pracy (karcie) urz\u0105dzenia\u201d obowi\u0105zkowo powinny by\u0107 odnotowywane \nwszystkie przegl\u0105dy urz\u0105dzenia i jego naprawy, szczeg\u00f3lnie te mog\u0105ce mie\u0107 \nwp\u0142yw na funkcjonowanie urz\u0105dzenia.  \n51. Kierownik jednostki o rganizacyjnej, do kt\u00f3rej przypisana jest infrastruktura \nbadawcza, jest odpowiedzialny za prowadzenie ewidencji jej udost\u0119pniania \nzar\u00f3wno innym jednostkom organizacyjnym jak i podmiotom trzecim.  \n52. W przypadku wy\u0142\u0105czenia infrastruktury badawczej tylko do cel\u00f3w  realizacji danych \nprac badawczych lub jej udost\u0119pnienia podmiotowi trzeciemu w  siedzibie AGH, \nwy\u0142\u0105czone sk\u0142adniki infrastruktury badawczej mu sz\u0105 by\u0107 opisane, a informacja \no zakresie i celu wy\u0142\u0105czenia musi by\u0107 dost\u0119pna pozosta\u0142ym u\u017cytkownikom. \nWy\u0142\u0105czenie i nfrastruktury do realizacji prac badawczych nie mo\u017ce stanowi\u0107 \nudzielenia nielegalnej pomocy publicznej i zaburza\u0107 r\u00f3wnowagi rynkowej, nie \nmo\u017ce te\u017c \u0142ama\u0107 prawa, zasad etyki nauki czy biznesu, a  tak\u017ce norm wsp\u00f3\u0142\u017cycia \nspo\u0142ecznego.  \n \nPrzepisy ko\u0144cowe  \n \n53. Regulamin jest dost\u0119pny dla wszystkich pracownik\u00f3w, doktorant\u00f3w i student\u00f3w \nAGH, i dla podmiot\u00f3w trzecich, poprzez jego zamieszczenie na stronach www \nAGH.  \n\n54. Pracownicy, wsp\u00f3\u0142pracownicy, doktoranci i studenci powinni d\u0105\u017cy\u0107 do \npolubownego rozstrzygni\u0119cia ewen tualnie p owsta\u0142ych spor\u00f3w wynikaj\u0105cych \nz udost\u0119pniania im infrastruktury badawczej. Do polubownego rozstrzygni\u0119cia \newentualnych spor\u00f3w powinni tez d\u0105\u017cy\u0107 kierownicy jednostek organizacyjnych, \npomi\u0119dzy kt\u00f3rymi nast\u0105pi\u0142o udost\u0119pnienie infrastruktury badawczej . Spory \nniemo\u017cliwe do polubownego rozstrzygni\u0119cia rozstrzyga Rektor AGH.  \n55. Nierozstrzygni\u0119te spory pomi\u0119dzy AGH, a podmiotami trzecimi rozstrzyga \nw\u0142a\u015bciwy s\u0105d.  \n56. Regulamin obowi\u0105zuje od 1 kwietnia 2016 i ma zastosowanie do wszystkich \nczynno\u015bci dotycz\u0105cych korz ystania z infrastruktury badawczej AGH, kt\u00f3re \nnast\u0105pi\u0142y po jego wej\u015bciu w \u017cycie.  \n \n\n", "metadata": {}}