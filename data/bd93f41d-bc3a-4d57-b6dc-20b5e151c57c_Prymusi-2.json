{"metadata": {}, "content": "Rb-D.0201 -22/23 \nStrona 1 z 4 ZARZ\u0104DZENIE Nr  22/2023 \nRektora Akademii G\u00f3rniczo -Hutniczej  \nim. Stanis\u0142awa Staszica w Krakowie  \nz dnia  5 maja  2023 r. \nw sprawie zasad udzia\u0142u w programie \u201ePrymusi AGH 2.0\u201d dla najlepszych \nkandydat\u00f3w podejmuj\u0105cych studia stacjonarne drugiego stopnia  \nw Akademii G\u00f3rniczo -Hutniczej im. Stanis\u0142awa Staszica w Krakowie  \nDzia\u0142aj\u0105c na podstawie art. 23 ust. 1 ustawy z dnia 20 lip ca 2018 r. Prawo o  szkolnictwie \nwy\u017cszym i nauce (t.j. Dz. U. z 2023 r., poz. 742) oraz \u00a7 20 ust. 2 i \u00a7 21 ust. 3 Statutu AGH \n(uchwa\u0142a nr 137/2019 Senatu AGH z dnia 26 czerwca 2019 r. z  p\u00f3\u017an. zm.), zarz\u0105dzam co \nnast\u0119puje:  \n\u00a71.  \nProgram \u201ePrymusi AGH 2.0\u201d  \n1. Akademia  G\u00f3rniczo -Hutnicza im. Stanis\u0142awa Staszica w Krakowie (zwana dalej AGH) \norganizuje program dla najlepszych kandydat\u00f3w na studia stacjonarne drugiego stopnia  \nw AGH pod nazw\u0105 \u201ePrymusi AGH 2.0\u201d (zwany dalej Programem).  \n2. Program skierowany jest do kandydat\u00f3w, kt\u00f3rzy po raz pierwszy podejmuj\u0105 studia \nstacjonarne drugiego stopnia w AGH.  \n3. W ramach Programu , AGH oferuje na pierwszym roku studi\u00f3w drugiego stopnia dodatkowe \nnieodp\u0142atne formy kszta\u0142cenia i rozwoju (zwane dalej Benefitami) obejmuj\u0105ce  m.in. toutoring, \nindywidualny tok studi\u00f3w, kursy, kursy na platformach on -line \u2013 zgodnie z aktualnym \nwykazem dost\u0119pnym w siedzibie Centrum Rekrutacji AGH /na stronie internetowej \nwww.rekrutacja.agh.edu.pl/  oraz w systemie e -Rekrutacja AGH.  \n4. Prorektor ds. Kszta\u0142cenia przed rozpocz\u0119ciem rekrutacji na dany cykl kszta\u0142cenia , ustala limit \nmiejsc oferowanych w ramach poszczeg\u00f3lnych benefit\u00f3w w Programie studentom pierwszego \nroku studi\u00f3w stacjonarnych drugiego stopnia w AGH.  \n5. \u015arodki na realizacj\u0119 Programu pochodz\u0105 z Dzia\u0142ania 14 projektu Inicjatywa Doskona\u0142o\u015bci \u2013 \nUczelnia Badawcza (zwanego dalej IDUB). Wysoko\u015b\u0107 \u015brodk\u00f3w finansowych przeznaczonych \nna realizacj\u0119 Programu ustala corocznie, przed rozpocz\u0119ciem nowej edycji Programu, \nKierown ik Projektu IDUB w porozumieniu z Zespo\u0142em ds. Kszta\u0142cenia IDUB.  \n6. Dysponentem \u015brodk\u00f3w finansowych, o kt\u00f3rych mowa w ust. 5 przeznaczonych na realizacj\u0119 \nProgramu jest Kierownik Projektu IDUB. Obs\u0142ug\u0119 finansow\u0105 Programu zapewnia Biuro \nProjektu IDUB.  \n\u00a72.  \nUczestn icy Programu  \n1. Do Programu mog\u0105 zosta\u0107 zakwalifikowane osoby, kt\u00f3re w roku uko\u0144czenia studi\u00f3w I stopnia \ni uzyskania dyplomu uko\u0144czenia tych studi\u00f3w zosta\u0142y wpisane na list\u0119 student\u00f3w pierwszego \nroku studi\u00f3w stacjonarnych drugiego stopnia w AGH oraz na etapie  post\u0119powania \nrekrutacyjnego wyrazi\u0142y zgod\u0119, o kt\u00f3rej mowa w \u00a73 ust. 2 . \n2. Podstaw\u0105 kwalifikacji do Programu jest wska\u017anik rekrutacji wyliczony zgodnie \nz obowi\u0105zuj\u0105cymi zasadami rekrutacji na pierwszy rok studi\u00f3w drugiego stopnia , \nrozpoczynaj\u0105cych cykl kszta\u0142 cenia w danym roku akademickim okre\u015blonymi w uchwale  \nSenatu AGH w sprawie warunk\u00f3w, trybu oraz terminu rozpocz\u0119cia i zako\u0144czenia rekrutacji na \npierwszy rok studi\u00f3w pierwszego i drugiego stopnia w danym roku akademickim . \n3. Na podstawie warto\u015bci wska\u017anika rek rutacji, o kt\u00f3rym mowa w ust. 2, sporz\u0105dzane s\u0105 listy \nrankingowe kandydat\u00f3w do Programu dla ka\u017cdego kierunku studi\u00f3w osobno. Listy rankingowe \nobejmuj\u0105 tylko kandydat\u00f3w do Programu spe\u0142niaj\u0105cych warunki, o kt\u00f3rych mowa w  ust. 1.  \n4. Przy ustalaniu listy kandyd at\u00f3w zakwalifikowanych do Programu uwzgl\u0119dnia si\u0119 wszystkich \nkandydat\u00f3w spe\u0142niaj\u0105cych warunki uczestnictwa w  Programie, okre\u015blone w  ust. 1, wpisanych \nna list\u0119 student\u00f3w do zako\u0144czenia wpis\u00f3w w cyklu rekrutacyjnym nr 2, o kt\u00f3rych mowa  \nw zarz\u0105dzeniu Rektora  w sprawie ustalenia kalendarza rekrutacji letniej na studia pierwszego \ni drugiego stopnia w AGH rozpoczynaj\u0105ce cykl kszta\u0142cenia w  danym roku akademickim, jak \nr\u00f3wnie\u017c w zarz\u0105dzeniu Rektora w sprawie ustalenia kalendarza rekrutacji zimowej na studia \ndrugieg o stopnia w AGH rozpoczynaj\u0105ce cykl kszta\u0142cenia w  danym roku akademickim.  \n\nRb-D.0201 -22/23 \nStrona 2 z 4 5. Przy ustalaniu listy kandydat\u00f3w zakwalifikowanych do uczestnictwa w Programie, je\u017celi na \nostatniej pozycji listy rankingowej znajdzie si\u0119 wi\u0119cej ni\u017c jeden kandydat z  takim samym \nwska\u017anikiem rekrutacji, na list\u0119 zakwalifikowanych wpisuje si\u0119 wszystkich posiadaj\u0105cych t\u0105 \nsam\u0105 warto\u015b\u0107 wska\u017anika rekrutacji, pomimo przekroczenia limitu miejsc ustalonego przez \nProrektora ds. Kszta\u0142cenia, o kt\u00f3rym mowa w \u00a71 ust. 4.  \n\u00a73.  \nZasady przyst\u0105pienia do Programu  \n1. Przyst\u0105pienie uczestnik\u00f3w do Programu jest dobrowolne. Przetwarzanie danych osobowych \nkandydat\u00f3w, kt\u00f3rzy przyst\u0105pili do Programu jest niezb\u0119dne do wywi\u0105zania si\u0119 przez AGH  \nz ci\u0105\u017c\u0105cych na niej obowi\u0105zk\u00f3w prawnych. Informacja o przetwarzaniu danych osobowych \nzamieszczana jest w ankiecie beneficjenta Programu.  \n2. O mo\u017cliwo\u015bci przyst\u0105pienia do Programu kandydat jest powiadamiany komunikatem poprzez \nelektroniczny system obs\u0142ugi rekrutacji (zwany systemem e\u2015Rekrutacja), wysy\u0142anym po \nzako\u0144czeniu wpis\u00f3w w dr ugim cyklu rekrutacyjnym na pierwszy rok studi\u00f3w, w  kt\u00f3rym \notrzymuje link do ankiety beneficjenta pod warunkiem, \u017ce na etapie post\u0119powania \nrekrutacyjnego wyrazi\u0142 zgod\u0119 na  otrzymywanie informacji o wydarzeniach, konkursach, \nkonferencjach, ankietach, prowadz onych kampaniach promocyjnych, reklamowych i  innych \ndzia\u0142aniach marketingowych zwi\u0105zanych z dzia\u0142alno\u015bci\u0105 AGH.  \n3. W celu przyst\u0105pienia do Programu kandydat, o kt\u00f3rym mowa w \u00a72 ust. 1, zobowi\u0105zany jest \ndo wype\u0142nienia ankiety beneficjenta Programu, w  kt\u00f3rej wy ra\u017ca zgod\u0119 na przyst\u0105pienie do \nProgramu i sk\u0142ada deklaracj\u0119 wyboru preferowanych benefit\u00f3w.  \n4. Przyst\u0105pienie uczestnik\u00f3w do Programu jest ograniczone czasowo. Ankieta beneficjenta \nProgramu dla uczestnik\u00f3w zakwalifikowanych do Programu udost\u0119pniana jest w sys temie  \ne-Rekrutacja jednorazowo przez okres 7 dni od dnia zako\u0144czenia wpis\u00f3w na list\u0119 student\u00f3w \nw cyklu rekrutacyjnym nr 2, o kt\u00f3rym mowa w \u00a72 ust. 4.  \n5. Niewype\u0142nienie ankiety beneficjenta Programu, w terminie wskazanym w ust. 4, oznacza \nrezygnacj\u0119 kandydata  z przyst\u0105pienia do Programu.  \n6. Po przes\u0142aniu ankiety w systemie e -Rekrutacja jej ponowna edycja i zmiana wybranych \nbenefit\u00f3w jest niemo\u017cliwa. AGH dysponuje ograniczon\u0105 liczb\u0105 miejsc. O  kwalifikacji do \nposzczeg\u00f3lnych benefit\u00f3w decyduje kolejno\u015b\u0107 zg\u0142osze\u0144.  \n7. Kwalifikacja do poszczeg\u00f3lnych benefit\u00f3w prowadzona jest do wyczerpania limitu miejsc,  \no kt\u00f3rych mowa w \u00a71 ust. 4.  \n8. Po wype\u0142nieniu ankiety kandydat staje si\u0119 uczestnikiem Programu (zwanym dalej: \nBeneficjentem).  \n9. Beneficjentowi przyznanie poszczeg\u00f3lnych bene fit\u00f3w w ramach Programu przys\u0142uguje tylko \nraz. Brak deklaracji danego benefitu w ankiecie oznacza rezygnacj\u0119 z niego przez \nBeneficjenta.  \n10. List\u0119 Beneficjent\u00f3w poszczeg\u00f3lnych benefit\u00f3w przygotowuje Centrum Rekrutacji AGH (zwane \ndalej CR).  \n11. Informacj\u0119 o przyzna niu benefit\u00f3w CR przesy\u0142a Beneficjentowi drog\u0105 mailow\u0105 po utworzeniu \nlisty, o kt\u00f3rej mowa w ust. 10, niezw\u0142ocznie w celu ustalenia ostatecznych warunk\u00f3w udzia\u0142u \nw Programie.  \n\u00a74.  \nBenefity  \n1. W ramach Programu Beneficjent mo\u017ce skorzysta\u0107 z jednego benefitu w toku pierwszego roku \nstudi\u00f3w, w danym cyklu kszta\u0142cenia na studiach drugiego stopnia w AGH.  \n2. Oferta benefit\u00f3w jest zatwierdzana przez Prorektora ds. Kszta\u0142cenia i publikowana na stronie \ninternetowej CR co najmniej na miesi\u0105c przed rozpocz\u0119ciem rekrutacji letnie j lub zimowej  \nw danym roku akademickim. Limit miejsc w ramach poszczeg\u00f3lnych benefit\u00f3w jest \nograniczony.  \n3. W ofercie benefit\u00f3w, o kt\u00f3rej mowa w ust. 2 powy\u017cej, wyszczeg\u00f3lnione b\u0119d\u0105 informacje \nmi\u0119dzy innymi, o limicie miejsc, dacie rozpocz\u0119cia, koordynatorz e merytorycznym, zasadach \nkorzystania z benefitu oraz maksymalnym koszcie, o kt\u00f3rym mowa w ust. 4.  \n4. Maksymalny koszt poszczeg\u00f3lnych benefit\u00f3w przypadaj\u0105cy na jednego Beneficjenta jest co \nroku ustalany i og\u0142aszany przez Prorektora ds. Kszta\u0142cenia.  \n\nRb-D.0201 -22/23 \nStrona 3 z 4 5. Rezygnacj \u0119 z uczestnictwa w zaj\u0119ciach prowadzonych w ramach Programu Beneficjent \nzobowi\u0105zany jest z\u0142o\u017cy\u0107 w  CR przed rozpocz\u0119ciem pierwszego semestru studi\u00f3w, w ramach \nkt\u00f3rego zosta\u0142 zakwalifikowany do Programu. Brak rezygnacji b\u0119dzie skutkowa\u0142 wpisaniem na \nlist\u0119 uc zestnik\u00f3w i  obowi\u0105zkiem udzia\u0142u w  zaj\u0119ciach.  \n6. Uczestnictwo w co najmniej jednych zaj\u0119ciach w ramach Programu powoduje wystawienie \ninformacji PIT na kwot\u0119 ca\u0142ego benefitu. W przypadku tutoringu , uczestnictwo w przynajmniej \ndw\u00f3ch zaj\u0119ciach skutkuje wystawien iem informacji PIT na kwot\u0119 proporcjonaln\u0105 do \nzrealizowanych zaj\u0119\u0107.  \n7. Beneficjent jest zobowi\u0105zany do dostarczenia do CR orygina\u0142 u w\u0142asnor\u0119cznie podpisanego  \no\u015bwiadczenia do cel\u00f3w podatkowych z aktualnymi danymi w ci\u0105gu dw\u00f3ch tygodni od \nprzes\u0142ania informacji , o kt\u00f3rej mowa w \u00a73 ust. 11. Wz\u00f3r o\u015bwiadczenia zostanie przes\u0142any do \nBeneficjenta drog\u0105 mailow\u0105 lub b\u0119dzie dost\u0119pny na indywidualnym koncie w systemie  \ne-Rekrutacja wraz z informacj\u0105, o kt\u00f3rej mowa w zdaniu pierwszym. O\u015bwiadczenie nale\u017cy \nz\u0142o\u017cy\u0107 osobi\u015bcie albo listownie na adres: Centrum Rekrutacji AGH, al. Mickiewicza 30,  \n30-059 Krak\u00f3w z  dopiskiem bud. U2, pok. 101.  \n8. Ka\u017cdemu Beneficjentowi korzystaj\u0105cemu z oferty Programu zostanie wystawiona informacja \nPIT za rok kalendarzowy, w kt\u00f3rym realizowa\u0142 benefity, na kwot\u0119 w wysoko\u015bci uzyskanych \nnieodp\u0142atnych \u015bwiadcze\u0144.  \n\u00a75.  \nUtrata prawa do udzia\u0142u w Programie  \n1. Beneficjent traci prawo do uczestnictwa w Programie w przy padku:  \n1) niepodj\u0119cia studi\u00f3w w AGH pomimo dokonania wpisu na list\u0119 student\u00f3w pierwszego roku;  \n2) z\u0142o\u017cenia rezygnacji z podj\u0119cia studi\u00f3w na kierunku, na kt\u00f3rym uzyska\u0142 prawo \nuczestnictwa w Programie, po dokonaniu wpisu na list\u0119 student\u00f3w pierwszego roku \nstudi\u00f3w w AGH;  \n3) ponownego wpisu, po z\u0142o\u017ceniu rezygnacji, na list\u0119 student\u00f3w pierwszego roku tego \nsamego lub innego kierunku studi\u00f3w uprawniaj\u0105cego do uczestnictwa w Programie.  \n4) skre\u015blenia z listy student\u00f3w z dniem, w kt\u00f3rym decyzja o skre\u015bleniu sta\u0142a si\u0119 ostateczna;  \n5) uzyskania urlopu od zaj\u0119\u0107, o kt\u00f3rym mowa w \u00a7 20 ust. 6 pkt 2 -4 Regulaminu studi\u00f3w \nwy\u017cszyc h Akademii G\u00f3rniczo -Hutniczej im. Stanis\u0142awa Staszica w Krakowie w brzmieniu \nz dnia 1 pa\u017adziernika 2022 r. (Uchwa\u0142a 56/2019 Senatu AGH z dnia 24 kwietnia 2019 r., \ntekst jednolity ustalony uchwa\u0142\u0105 nr 46/2022 Senatu AGH z dnia 27 kwietnia 2022 r.);  \n6) ukarania kar\u0105 dyscyplinarn\u0105, o kt\u00f3rej mowa w art. 308 ustawy z dnia 20 lipca 2018 r. \nPrawo o szkolnictwie wy\u017cszym i nauce (t.j. Dz. U. z 2023 r. poz. 742);  \n7) uko\u0144czenia studi\u00f3w;  \n8) niez\u0142o\u017cenia o\u015bwiadczenia do cel\u00f3w podatkowych w terminie okre\u015blonym w \u00a74 ust. 7.  \n2. Benefic jent jest zobowi\u0105zany, niezw\u0142ocznie po utracie prawa do udzia\u0142u w Programie, \npoinformowa\u0107 CR o tym fakcie.  \n3. Od dnia utraty prawa do uczestnictwa w Programie Beneficjent w przypadku benefit\u00f3w:  \n1) niezrealizowanych \u2013 traci prawo do ich realizacji;  \n2) cz\u0119\u015bciowo zr ealizowanych \u2013 traci prawo do dalszej realizacji benefitu, licz\u0105c od \nnajbli\u017cszego okresu rozliczeniowego danego benefitu;  \n3) zrealizowanych \u2013 nie zwraca koszt\u00f3w benefit\u00f3w.  \n4. W przypadku, o kt\u00f3rym mowa w ust. 3 pkt 2, dalsze korzystanie z benefitu mo\u017cliwe jest po \nuiszczeniu op\u0142aty zgodnie z cennikiem podmiotu realizuj\u0105cego dany benefit.  \n\u00a76.  \nKoordynacja  Programu  \n1. Dzia\u0142ania na Uczelni prowadzone w ramach Programu koordynuje Prorektor ds. Kszta\u0142cenia.  \n2. Koordynacj\u0105 wszelkich dzia\u0142a\u0144 o charakterze organizacyjnym zwi\u0105zany ch z obs\u0142ug\u0105 \nuczestnik\u00f3w Programu zajmuje si\u0119 CR AGH.  \n3. Osoby prowadz\u0105ce zaj\u0119cia w ramach programu Prymusi s\u0105 zobowi\u0105zane do dostarczenia do \nCR przed rozpocz\u0119ciem zaj\u0119\u0107 powierzenia obowi\u0105zk\u00f3w w przypadku tutoringu lub wniosku  \no uruchomieniu kursu oraz kart y pracy po zrealizowanych benefitach.   \n4. Osoby prowadz\u0105ce zaj\u0119cia w ramach Programu zobowi\u0105zane s\u0105 do przekazania do CR AGH \naktualnych list uczestnik\u00f3w, kt\u00f3rym nale\u017cy wystawi\u0107 informacj\u0119 PIT.  \n\nRb-D.0201 -22/23 \nStrona 4 z 4 5. Wynagrodzenie za prowadzone zaj\u0119cia w ramach Programu jest ustalane proporcjonalnie do \nliczby zrealizowanych zaj\u0119\u0107 w ramach Programu.  \n\u00a77.  \nPostanowienia ko\u0144cowe  \n1. Zarz\u0105dzenie wchodzi w \u017cycie z dniem podpisania.  \n \n \n \nR E K T O R \n \n \nprof. dr hab. in\u017c. Jerzy Lis  \n\n"}