{"content": "# Anatomia cyfrowej dezinformacji - Wydzia\u0142 Humanistyczny AGH\n\nURL: https://wh.agh.edu.pl/anatomia-cyfrowej-dezinformacji/\nCrawled: 2025-03-19 21:37:26\n\nKonferencje, Seminaria, Wyk\u0142ady\n\nAnatomia cyfrowej dezinformacji\n\n                poniedzia\u0142ek, 02 grudnia, 2024            \n\nWydzia\u0142 Humanistyczny AGH, Digital Disinformation LAB oraz Wydzia\u0142 Studi\u00f3w Mi\u0119dzynarodowych i Politycznych UJ serdecznie zapraszaj\u0105 na inauguracj\u0119 transdyscyplinarnego seminarium naukowego zatytu\u0142owanego \u201eAnatomia cyfrowej dezinformacji\u201d, kt\u00f3rego celem jest dyskusja z r\u00f3\u017cnych perspektyw nad uwarunkowaniami sprzyjaj\u0105cymi tworzeniu oraz rozprzestrzenianiu (si\u0119) cyfrowej dezinformacji w r\u00f3\u017cnych mediach i \u015brodowiskach cyfrowych.\n\nPierwsze spotkanie odb\u0119dzie si\u0119\u00a02 grudnia (poniedzia\u0142ek) w godz. 10.00-13.15 w sali 512 (V pi\u0119tro) w budynku Wydzia\u0142u Humanistycznego AGH (C-7) przy ulicy Czanowiejskiej 36 w Krakowie.\n\nW spotkaniu udzia\u0142 wezm\u0105:\n\n* dr Karolina Wanda Olszowska (Uniwersytet Jagiello\u0144ski, Instytut Historii)\n\n* Piotr Pogorzelski (3 Program PR)\n\n* prof. Karina Stasiuk-Krajewska (USWPS Wroc\u0142aw, Katedra Dziennikarswa i Komunikacji Spo\u0142ecznej)\n\n* prof. Bohdan Yuskiv (Pa\u0144stwowy Uniwersytet Humanistyczny w R\u00f3wnem, Ukraina)\n\n* prof. Piotr Bajor (Uniwersytet Jagiello\u0144ski, Wydzia\u0142 Studi\u00f3w Mi\u0119dzynarodowych i Politycznych)\n\n* prof. Grzegorz Ptaszek (AGH, Wydzia\u0142 Humanistyczny, Digital Disinformation LAB)\n\nUczestniczki i uczestnicy:\n\nDoktor Karolina Wanda Olszowska pracuje w Instytucie Historii Uniwersytetu Jagiello\u0144skiego, jest historyczk\u0105, turkolo\u017ck\u0105, prezesk\u0105 i wsp\u00f3\u0142fundatork\u0105 think-thanku Instytut Bada\u0144 nad Turcj\u0105, autorka podcast\u00f3w o Turcji \u201eW szpilkach dooko\u0142a \u015bwiata\u201d.\n\nPiotr Pogorzelski (3 Program PR) jest dziennikarzem i korespondentem radiowym zajmuj\u0105cym si\u0119 pa\u0144stwami by\u0142ego Zwi\u0105zku Radzieckiego. Relacjonowa\u0142 z Kijowa (gdzie przez niemal 10 lat by\u0142 korespondentem), Mi\u0144ska, Moskwy, Taszkentu i Biszkeku oraz Nur-Su\u0142tanu i A\u0142maty. Napisa\u0142 3 ksi\u0105\u017cki o Ukrainie oraz liczne artyku\u0142y, przede wszystkim dla \u201eNowej Europy Wschodniej\u201d. Jest autorem magazynu \u201ePo prostu Wsch\u00f3d\u201d w radiowej Tr\u00f3jce.\n\nProf. Karina Stasiuk-Krajewska pracuje jako profesor na USWPS Wroc\u0142aw w Katedrze Dziennikarswa i Komunikacji Spo\u0142ecznej. Pe\u0142ni funkcj\u0119 koordynatorki Central European Digital Media Observatory w Polsce (CEDMO), mi\u0119dzynarodowego hubu zajmuj\u0105cego si\u0119 badaniem i przeciwdzia\u0142aniem dezinformacji. W pracy naukowej zajmuje si\u0119 zagadnieniami etyki i profesjonalizacji dziennikarstwa oraz \u015brodowiska fact-checker\u00f3w, a tak\u017ce ilo\u015bciow\u0105 i jako\u015bciow\u0105 analiz\u0105 dyskursu. Autorka i wsp\u00f3\u0142autorka bada\u0144 i publikacji z zakresu dezinformacji. Ekspertka w EDMO\u2019s Group of Experts on Structural Indicators for the Code of Practice on Disinformation.\n\nProf. Bohdan Yuskiv\u00a0 jest profesorem, doktorem nauk politycznych w Katedrze Ekonomii i Zarz\u0105dzania Biznesem Pa\u0144stwowego Uniwersytetu Humanistycznego w R\u00f3wnem, Ukraina. Jego zainteresowania badawcze obejmuj\u0105 analiz\u0119 medi\u00f3w, wojn\u0119 informacyjn\u0105, komunikacj\u0119 strategiczn\u0105, big data, eksploracj\u0119 danych/tekstu i wizualizacj\u0119 danych.\n\nProf. Piotr Bajor pe\u0142ni funkcj\u0119 dziekana Wydzia\u0142u Studi\u00f3w Mi\u0119dzynarodowych i Politycznych UJ. Naukowo zajmuje si\u0119 polityk\u0105 zagraniczn\u0105 i bezpiecze\u0144stwem mi\u0119dzynarodowym, dyplomacj\u0105, transformacj\u0105 spo\u0142eczno-polityczn\u0105 obszaru postsowieckiego, soft power, instytucjonalizacj\u0105 wsp\u00f3\u0142pracy globalnej i regionalnej, a tak\u017ce dzia\u0142alno\u015bci\u0105 organizacji mi\u0119dzynarodowych. Autor licznych artyku\u0142\u00f3w i monografii po\u015bwi\u0119conych ww. zagadnieniom, a tak\u017ce lider i cz\u0142onek zespo\u0142\u00f3w badawczych realizuj\u0105cych projekty badawcze z zakresu wsp\u00f3\u0142pracy mi\u0119dzynarodowej.\n\nProf. Grzegorz Ptaszek pracuje jako profesor na Wydziale Humanistycznym AGH. Jest medioznawc\u0105, psychologiem i j\u0119zykoznawc\u0105. Jego badania koncentruj\u0105 si\u0119 na cyfrowej dezinformacji, komunikacji strategicznej, analizie medi\u00f3w, datafication, a tak\u017ce obliczeniowych naukach spo\u0142ecznych. W latach 2016-2020 prezes Polskiego Towarzystwa Edukacji Medialnej. Od 2022 roku wsp\u00f3\u0142pracuje z Fundacj\u0105 Gulbenkiana w Lizbonie i Uniwersytetem Europejskim we Florencji w ramach programu \u201eBoosting Fact-Checking Activities in Europe\u201d. Pe\u0142ni funkcj\u0119 kierownika Digital Disinformation LAB WH AGH.", "metadata": {"url": "https://wh.agh.edu.pl/anatomia-cyfrowej-dezinformacji/", "title": "Anatomia cyfrowej dezinformacji - Wydzia\u0142 Humanistyczny AGH", "depth": 3, "duplicate": false, "content_hash": "bfc79e036e64b19e5d902676b6208af6", "word_count": 479, "headings": [{"level": 1, "text": "Konferencje, Seminaria, Wyk\u0142ady"}, {"level": 2, "text": "Anatomia cyfrowej dezinformacji"}, {"level": 3, "text": "%20"}]}}