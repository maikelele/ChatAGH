{"content": "#  Dystrybucja jodku potasu w AGH -- Serwis Akademii G\u00f3rniczo-Hutniczej \n\nURL: https://agh.edu.pl/dystrybucja-jodku-potasu-w-agh\nCrawled: 2025-03-19 21:07:13\n\nSkip to content \u2193\n\n Dystrybucja jodku potasu w AGH \n\nAGH, w ramach \ndzia\u0142a\u0144 z zakresu zarz\u0105dzania kryzysowego i ochrony ludno\u015bci\n, otrzyma\u0142a tabletki zawieraj\u0105ce jodek potasu. S\u0105 one przeznaczone dla cz\u0142onk\u00f3w wsp\u00f3lnoty uczelni, tj. pracownik\u00f3w, student\u00f3w i doktorant\u00f3w. Zgodnie z aktualnymi wytycznymi rz\u0105dowymi procedura wydawania tabletek zostanie uruchomiona dopiero po zaistnieniu zdarzenia uzasadniaj\u0105cego ich podanie (np. awarii elektrowni na skutek dzia\u0142a\u0144 wojennych w Ukrainie).\n\nW AGH wypracowane zosta\u0142y zasady dystrybucji tabletek z jodkiem potasu, wyznaczono koordynatora tej akcji oraz miejsca, w kt\u00f3rych tabletki b\u0119d\u0105 wydawane. Takie przygotowania to \nstandardowa procedura\n, przewidziana w przepisach prawa i stosowana na wypadek wyst\u0105pienia ewentualnego zagro\u017cenia radiacyjnego.\n\nObecnie zagro\u017cenie radiacyjne nie wyst\u0119puje\n, a sytuacja jest na bie\u017c\u0105co monitorowana przez Pa\u0144stwow\u0105 Agencj\u0119 Atomistyki.\n\nRozpocz\u0119cie akcji dystrybucji tabletek jodku potasu zostanie og\u0142oszone przez w\u0142adze pa\u0144stwowe i podane do publicznej wiadomo\u015bci przez \u015brodki masowego przekazu. Zapewne ka\u017cdy obywatel otrzyma komunikat przes\u0142any na telefon kom\u00f3rkowy. AGH poda t\u0119 informacj\u0119 na g\u0142\u00f3wnej stronie internetowej uczelni oraz prze\u015ble j\u0105 na s\u0142u\u017cbowe\u00a0adresy poczty elektronicznej.\n\nKampus AGH\n\nJe\u017celi rozpocz\u0119cie akcji wydawania przypada w godzinach 7.30\u201317.00 w dzie\u0144 powszedni (poniedzia\u0142ek\u2013pi\u0105tek), tabletki b\u0119d\u0105 dost\u0119pne w punktach wydawania zlokalizowanych na portierniach budynk\u00f3w. Dla budynk\u00f3w, w kt\u00f3rych nie ma portierni, punktem wydawania tabletek jest najbli\u017cszy s\u0105siedni budynek z wykazu.\n\nWykaz punkt\u00f3w (plik pdf)\n\nInne miejsca dystrybucji\n\nW przypadku, gdy akcja wydawania tabletek rozpocznie si\u0119 po godzinach normalnego funkcjonowania uczelni (7.30\u201317.00) lub w dzie\u0144 wolny, zaleca si\u0119 pracownikom, studentom i doktorantom AGH, aby po odbi\u00f3r tabletek udali si\u0119 do punktu najbli\u017cszego miejscu zamieszkania/przebywania. Zaleca si\u0119, aby cz\u0142onkowie rodzin pracownik\u00f3w, student\u00f3w i doktorant\u00f3w zabezpieczyli si\u0119 w tabletki w swoich miejscach pracy, nauki lub przebywania.\n\nS\u0142u\u017cby odpowiedzialne za bezpiecze\u0144stwo pa\u0144stwa zapewni\u0142y wystarczaj\u0105c\u0105 dla wszystkich ilo\u015b\u0107 tabletek z jodkiem potasu. Do Ma\u0142opolski trafi\u0142o ich 5,5 mln.\n\nWykaz miejsc wydawania jodku potasu w Krakowie\n\nWykaz miejsc wydawania jodku potasu w powiecie krakowskim\n\nTabletki z jodkiem potasu b\u0119d\u0105 wydawane:\n\nka\u017cdemu cz\u0142onkowi spo\u0142eczno\u015bci AGH, bez konieczno\u015bci okazywania jakiegokolwiek dokumentu lub weryfikacji zwi\u0105zku z AGH,\n\nwy\u0142\u0105cznie osobom doros\u0142ym,\n\nzgodnie z kolejno\u015bci\u0105 zg\u0142oszenia si\u0119 do punktu,\n\nw ilo\u015bci odpowiadaj\u0105cej zalecanej dawce dla jednej osoby doros\u0142ej.\n\nCzym jest\n\nJodek potasu jest wskazany do stosowania w przypadku katastrof nuklearnych, podczas kt\u00f3rych nast\u0105pi\u0142o uwolnienie radioaktywnych izotop\u00f3w jodu, w celu zapobiegania wychwytowi radioaktywnego jodu przez tarczyc\u0119, po spo\u017cyciu lub inhalacji substancji radioaktywnej.\n\nStosowanie\n\nAby zapewni\u0107 odpowiedni\u0105 ochron\u0119, tabletki z jodkiem potasu nale\u017cy przyj\u0105\u0107 doustnie, niezw\u0142ocznie po otrzymaniu komunikatu od odpowiednich s\u0142u\u017cb o wyst\u0105pieniu ska\u017cenia radiacyjnego (najlepiej w ci\u0105gu 2 godzin). Przyj\u0119cie tabletek w ci\u0105gu 8 godzin od ekspozycji na dzia\u0142anie promieniowania nadal pozostaje korzystne.\n\nW razie w\u0105tpliwo\u015bci przed przyj\u0119ciem tabletek nale\u017cy zasi\u0119gn\u0105\u0107 opinii swojego lekarza pierwszego kontaktu lub lekarza specjalisty.\n\nStanowczo odradza si\u0119 profilaktyczne przyjmowanie jodku potasu bez uzasadnienia.\n\nDawkowanie\n\nosoby doros\u0142e: 2 tabletki\n\nkobiety w ci\u0105\u017cy i karmi\u0105ce piersi\u0105: 2 tabletki\n\nBroszura informacyjna MSWiA\n\nZarz\u0105dzenie Rektora AGH (nr 67/2022)\n\nKomunikat Kanclerza AGH (nr 105/2022)\n\nStopka\n\nW\u0142adze\n\nWydzia\u0142y, szko\u0142a doktorska, jednostki\n\nFakty i liczby\n\nHistoria i tradycja\n\nOferta badawcza\n\nOferta dla biznesu\n\nSpo\u0142eczna odpowiedzialno\u015b\u0107\n\nStudia\n\nKierunki studi\u00f3w\n\nStudia podyplomowe\n\nKursy i szkolenia\n\nOpen AGH \u2013 Otwarte Zasoby Edukacyjne\n\nBaza Danych o Autorach i Publikacjach AGH\n\nBiuletyn Informacji Publicznej\n\nZam\u00f3wienia publiczne\n\nFinansowanie z bud\u017cetu pa\u0144stwa\n\nOferty pracy\n\nDla medi\u00f3w\n\nPatronaty\n\nSklep Internetowy AGH\n\nKontakt\n\nSpis pracownik\u00f3w\n\nOchrona danych osobowych\n\nR\u00f3wno\u015b\u0107 w AGH\n\nDeklaracja dost\u0119pno\u015bci\n\nCyberbezpiecze\u0144stwo\n\nPoczta AGH\n\nMapa strony\n\nBack", "metadata": {"url": "https://agh.edu.pl/dystrybucja-jodku-potasu-w-agh", "title": " Dystrybucja jodku potasu w AGH -- Serwis Akademii G\u00f3rniczo-Hutniczej ", "depth": 1, "duplicate": false, "content_hash": "90a5df9339cc0ac95297ca8481e8b67f", "word_count": 542, "headings": [{"level": 1, "text": "Dystrybucja jodku potasu w AGH"}, {"level": 4, "text": "Kampus AGH"}, {"level": 4, "text": "Inne miejsca dystrybucji"}, {"level": 4, "text": "Czym jest"}, {"level": 4, "text": "Stosowanie"}, {"level": 4, "text": "Dawkowanie"}, {"level": 2, "text": "Stopka"}]}}