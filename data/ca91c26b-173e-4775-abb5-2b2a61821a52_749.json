{"content": "# Dni otwarte | Wydzia\u0142 Zarz\u0105dzania AGH\n\nURL: https://www.zarz.agh.edu.pl/index.php/dniotwarte/\nCrawled: 2025-03-19 21:35:18\n\nDni otwarte\n\nKomunikaty\n\nWydzia\u0142 Zarz\u0105dzania AGH prezentuje swoj\u0105 ofert\u0119 w ramach Dnia Otwartego AGH na Kampusie AGH (pomi\u0119dzy A-2 i A-3)\n\noraz\n\nzaprasza w tym dniu do swojej siedziby przy ulicy Gramatyka 10. W siedzibie Wydzia\u0142u zaplanowane s\u0105 wyk\u0142ady, pomagaj\u0105ce pozna\u0107 specyfik\u0119 zaj\u0119\u0107 na WZ i daj\u0105ce szans\u0119 zadania pyta\u0144, kt\u00f3re nurtuj\u0105 kandydat\u00f3w, bezpo\u015brednio wyk\u0142adowcom tego Wydzia\u0142u.\n\nPlan wyk\u0142ad\u00f3w (sala A-03)\n\n10:30-11:15\n\ndr hab. \u0141ukasz Lach, prof. AGH\n opowie o matematyce, jako narz\u0119dziu do skutecznego zarz\u0105dzania. Wyst\u0105pienie ma na celu przedstawienie przyk\u0142ad\u00f3w, w kt\u00f3rych aparat matematyczny poznawany na zaj\u0119ciach na WZ AGH pozwala rozwi\u0105zywa\u0107 konkretne problemy w praktyce biznesowej i mened\u017cerskiej.\n\nPan Profesor jest od 15 lat zwi\u0105zany z AGH w Krakowie. W pracy zawodowej koncentruje si\u0119 na zastosowaniach matematyki w rozwi\u0105zywaniu problem\u00f3w ekonomii, w tym opracowywaniu ekspertyz i polityk dla administracji centralnej i zleceniach komercyjnych dla biznesu. Jest r\u00f3wnie\u017c r\u00f3wnie\u017c idealnym adresatem pyta\u0144 i Informatyk\u0119 i Ekonometri\u0119 na WZ.\n\n12.00-12.45\n\nIwona Radwan-Sado\n przygotowa\u0142a wyst\u0105pienie pomagajace odpoiedzie\u0107 na pytanie o to, czy jest mo\u017cliwe po\u0142\u0105czenie doskona\u0142ego wizerunku z kreatywnym my\u015bleniem i pomys\u0142ami na przekonuj\u0105c\u0105 autoprezentacj\u0119 podczas dobrze przygotowanego wyst\u0105pienia publicznego. Tego w\u0142\u0105snie uczy na Wydziale Zarz\u0105dzania. Wyk\u0142ad umo\u017cliwia poznanie tematyki i zakresu przedmiot\u00f3w wyk\u0142adowych z kategorii umiej\u0119tno\u015bci mi\u0119kkich. bardzo potrzebnych w codziennym \u017cyciu prywatnym i zawodowym. Klasa i styl to te\u017c wa\u017cna umiej\u0119tno\u015b\u0107, kt\u00f3rej mo\u017cna si\u0119 nauczy\u0107 w mi\u0142y spos\u00f3b.\n\nO Iwonie Radwan \u2013Sado z\u0142o\u015bliwi m\u00f3wi\u0105, \u017ce uczy \u015bpiewu, ta\u0144ca, chodzenia na obcasach i jeszcze rozpija winem student\u00f3w. Dla innych to \u201eCaryca gracji\u201d. A naprawd\u0119 praktyczka biznesu, \u015bwiata medi\u00f3w i mody,kt\u00f3ry dzieli si\u0119 ze stuntami swoim doswiadczeniem zawodowym.\n\n13.00-13.45\u00a0\u00a0 \n\ndr hab. in\u017c. Bogus\u0142awa Bek-Gaik, prof. AGH \nom\u00f3wi cele i wyzwania nurtu informacji niefinansowych w raportowaniu organizacii. B\u0119dzie mo\u017cna pos\u0142ucha\u0107 o rozwoju nurtu informacji niefinansowych w raportowaniu organizacji, w szczeg\u00f3lno\u015bci sp\u00f3\u0142ek gie\u0142dowych. Podczas wyk\u0142adu om\u00f3wione zostanie r\u00f3wnie\u017c znaczenie informacji niefinansowych w tym ujawnie\u0144 na temat modelu biznesu w ocenie dzia\u0142alno\u015bci i dokona\u0144\u00a0 jednostki. Wskazane zostan\u0105 r\u00f3wnie\u017c wady i zalety sprawozda\u0144 finansowych oraz wyzwania jakie stoj\u0105 przed audytorami i finansistami w zwi\u0105zku z ich przygotowaniem i ocen\u0105.\n\nPani Profesor jest\u00a0 Kierownikiem Katedry Finans\u00f3w i Rachunkowo\u015bci Wydzia\u0142u Zarz\u0105dzania Akademii G\u00f3rniczo-Hutniczej w Krakowie i praktykiem w obszarze rachunkowo\u015bci i finans\u00f3w. Ch\u0119tnie odpowie na pytania na temat bada\u0144 naukowych realizowanych w Katedrze, prowadzonych wyk\u0142ad\u00f3w i specjalno\u015bci z zakresu m.in. rachunkowo\u015bci, controlingu, nowymi technologiami w rachunkowo\u015bci, zarz\u0105dzania finansami w biznesie, zarzadzanie finansami publicznymi. Dbamy o to, aby nasi Studenci zdobywali solidne podstawy teoretyczne i praktyczne z zakresu finans\u00f3w i rachunkowo\u015bci.\n\nPani Profesor jest\u00a0 Kierownikiem Katedry Finans\u00f3w i Rachunkowo\u015bci Wydzia\u0142 Zarz\u0105dzania Akademia G\u00f3rniczo-Hutnicza w Krakowie i praktykiem w obszarze rachunkowo\u015bci.\n\n14.00-14.45\u00a0\u00a0 \n\ndr hab. in\u017c. Jerzy Duda, prof. AGH\n przygotowa\u0142 wyst\u0105pienie pt. Sztuczna Inteligencja w edukacji: czy roboty dostan\u0105 najlepsze oceny?\u201d Opowie o tym, jak sztuczna inteligencja (SI) rewolucjonizuje tradycyjne metody nauczania i uczenia si\u0119. Om\u00f3wi ewolucj\u0119 SI, dzia\u0142anie modelu j\u0119zykowego ChatGPT, metody jego szkolenia oraz korzy\u015bci i wyzwania zwi\u0105zane z wykorzystaniem modeli j\u0119zykowych. Spr\u00f3buje r\u00f3wnie\u017c odpowiedzie\u0107 na pytanie, czy SI stanowi zagro\u017cenie dla obecnych zawod\u00f3w i jakie kompetencje b\u0119d\u0105 najbardziej poszukiwane w przysz\u0142o\u015bci.\n\nNa co dzie\u0144 jest profesorem w Katedrze Informatyki Biznesowej i In\u017cynierii Zarz\u0105dzania na Wydziale Zarz\u0105dzania AGH i Kierownik Laboratorium Innowacji w Przetwarzaniu Danych oraz cz\u0142onekiem Rady Centrum Doskona\u0142o\u015bci Sztucznej Inteligencji przy AGH. A poza tym to entuzjasta wykorzystania SI w biznesie.\n\nOrganizacja\n\nGodziny otwarcia laboratori\u00f3w w ramach Dnia Otwartego WZ AGH\n\n10.00-12.00\n\nLaboratorium Innowacji In\u017cynierskich; sala \n206\n\nLaboratorium studenckie pod nazw\u0105 Engineering Innovation Lab (EIL) z certyfikatem firmy Makerbot (USA) produkuj\u0105cej profesjonalne drukarki 3D oraz certyfikatem firmy SmartTech3D produkuj\u0105cej przemys\u0142owe skanery 3D, przeznaczone jest dla obs\u0142ugi dydaktyki z przedmiot\u00f3w in\u017cynierskich tj: In\u017cynieria odwrotna oraz Szybkie prototypowanie.\n\nZapisy: \nhttps://docs.google.com/\u2026/1FUzeYmbBjfjLf\u2026/viewform\u2026\n\n10.00-14.00\n\nLaboratorium Innowacji Marketingowych; sala 220\n\nW czasie preznetacji b\u0119dzie mo\u017cna pozna\u0107 zasady pracy eyetrackera (okulografu) \u2013 urz\u0105dzenia, kt\u00f3re s\u0142u\u017cy do \u015bledzenia ruch\u00f3w ga\u0142ek ocznych i jest wykorzystywane w procesie oceny kreacji reklamowych, projektowania u\u017cyteczno\u015bci stron internetowych\n\nZapisy: \nhttps://docs.google.com/\u2026/1Qr4xbfLrVLe66Xtq\u2026/viewform\u2026\n\n13.00-15.00\n\nLaboratorium Automatyzacji Proces\u00f3w, sala 306\n\nLaboratorium wyposa\u017cone jest w oprogramowanie SAP. Umo\u017cliwia prowadzenie zaj\u0119\u0107 laboratoryjnych z zakresu zarz\u0105dzania budynkiem (systemy BMS, BAMS, SMS) ze wzgl\u0119du na posiadane oprogramowanie KNX/EIB, sterowniki Andover Control/ Schneider i ABB, podstawowe uk\u0142ady kontrolno-steruj\u0105ce, a tak\u017ce dzia\u0142aj\u0105cy system Sygnalizacji Po\u017caru SCHRACKoraz system testowania i sprawdzania o\u015bwietlenia awaryjnego w budynkach oraz system sygnalizacji w\u0142amania i napadu.\n\nZapisy: \nhttps://docs.google.com/\u2026/1-dokMSc0IOgzkQeU\u2026/viewform\u2026\n\n12.00-14.00\n\nLaboratorium Rynk\u00f3w Kapita\u0142owych; sala 315\n\nprezentacja autorskiego programu komputerowego symuluj\u0105cego inwestycje w papiery warto\u015bciowe na rynkach mi\u0119dzynarodowych; prezentacja wybranych wynik\u00f3w bada\u0144 oraz bazy danych EQUITY RT, zawieraj\u0105cej dane finansowe rynk\u00f3w \u015bwiatowych)\n\nSZCZEG\u00d3\u0141Y W MEDIACH SPO\u0141ECZNO\u015aCIOWYCH WZ AGH\n\nhttps://www.facebook.com/events/964326691559689?active_tab=about\n\nZAPRASZAMY!\n\nStudia\n\nStudia licencjackie i in\u017cynierskie\n\nStudia magisterskie\n\nStudia po angielsku\n\nStudia doktoranckie\n\nStudia podyplomowe\n\nKursy i szkolenia\n\nKierunki studi\u00f3w\n\nJako\u015b\u0107 kszta\u0142cenia\n\nZintegrowany program rozwoju\n\nOrganizacja\n\nZesp\u00f3\u0142 Obs\u0142ugi Student\u00f3w studia stacjonarne\n\nZesp\u00f3\u0142 Obs\u0142ugi Student\u00f3w studia niestacjonarne\n\nInfrastruktura Wydzia\u0142u\n\ne-Wydzia\u0142\n\nWydzia\u0142\n\nO nas\n\nW\u0142adze Wydzia\u0142u\n\nJednostki naukowe\n\nLaboratoria\n\nAdministracja Wydzia\u0142u\n\nSamorz\u0105d student\u00f3w i doktorant\u00f3w\n\nWsp\u00f3\u0142praca\n\nGalerie\n\ncovid19\n\nDni otwarte\n\nNauka\n\nBadania i granty\n\nPost\u0119powania awansowe\n\nCzasopisma naukowe\n\nKonferencje naukowe\n\nNaukowy ruch studencki\n\nBiblioteka wydzia\u0142owa", "metadata": {"url": "https://www.zarz.agh.edu.pl/index.php/dniotwarte/", "title": "Dni otwarte | Wydzia\u0142 Zarz\u0105dzania AGH", "depth": 3, "duplicate": false, "content_hash": "ad47a64c023c6982f417b3665abd5209", "word_count": 807, "headings": [{"level": 1, "text": "Dni otwarte"}, {"level": 2, "text": "Komunikaty"}, {"level": 4, "text": ""}, {"level": 4, "text": "Wydzia\u0142 Zarz\u0105dzania AGH prezentuje swoj\u0105 ofert\u0119 w ramach Dnia Otwartego AGH na Kampusie AGH (pomi\u0119dzy A-2 i A-3)"}, {"level": 4, "text": "oraz"}, {"level": 4, "text": "zaprasza w tym dniu do swojej siedziby przy ulicy Gramatyka 10. W siedzibie Wydzia\u0142u zaplanowane s\u0105 wyk\u0142ady, pomagaj\u0105ce pozna\u0107 specyfik\u0119 zaj\u0119\u0107 na WZ i daj\u0105ce szans\u0119 zadania pyta\u0144, kt\u00f3re nurtuj\u0105 kandydat\u00f3w, bezpo\u015brednio wyk\u0142adowcom tego Wydzia\u0142u."}, {"level": 3, "text": "Plan wyk\u0142ad\u00f3w (sala A-03)"}, {"level": 2, "text": "Organizacja"}, {"level": 4, "text": ""}, {"level": 3, "text": "Godziny otwarcia laboratori\u00f3w w ramach Dnia Otwartego WZ AGH"}, {"level": 3, "text": "Laboratorium Innowacji In\u017cynierskich; sala206"}, {"level": 3, "text": "Laboratorium Innowacji Marketingowych; sala 220"}, {"level": 3, "text": "Laboratorium Automatyzacji Proces\u00f3w, sala 306"}, {"level": 3, "text": "Laboratorium Rynk\u00f3w Kapita\u0142owych; sala 315"}, {"level": 2, "text": "SZCZEG\u00d3\u0141Y W MEDIACH SPO\u0141ECZNO\u015aCIOWYCH WZ AGH"}, {"level": 2, "text": "ZAPRASZAMY!"}, {"level": 3, "text": "Studia"}, {"level": 3, "text": "Organizacja"}, {"level": 3, "text": "Wydzia\u0142"}, {"level": 3, "text": "Nauka"}, {"level": 3, "text": ""}, {"level": 3, "text": ""}, {"level": 3, "text": ""}, {"level": 3, "text": ""}]}}