{"content": "29 Biuletyn  AGHTadeusz Kochma\u0144ski urodzi\u0142 si\u0119 17 wrze\u015bnia \n1904 roku w Krakowie. Uczy\u0142 si\u0119 III Pa\u0144stwowym \nGimnazjum im. Kr\u00f3la Jana III Sobieskiego, kt\u00f3re \nuko\u0144czy\u0142 w 1922 roku. Tam te\u017c mia\u0142 mo\u017cliwo\u015b\u0107 ze -\ntkni\u0119cia si\u0119 z du\u017cego formatu nauczycielami, kt\u00f3 -\nrych nazwiska wesz\u0142y do rejestru znanych polskich \nuczonych. W\u015br\u00f3d nich by\u0142 Zenon Klemensiewicz, \nznakomity filolog, a tak\u017ce znany filozof, matema -\ntyk i malarz Leon Chwistek. Ju\u017c podczas nauki \nw gimnazjum zdradza\u0142 niepospolite zami\u0142owanie \ni uzdolnienie do dyscyplin \u015bcis\u0142ych z matematyk\u0105 \nna czele. Matematyki uczy\u0142 go Franciszek Brablec, \nkt\u00f3remu zawdzi\u0119cza\u0142 ujawnienie i rozwini\u0119cie \nuzdolnie\u0144 matematycznych. Podj\u0105\u0142 nast\u0119pnie \nstudia na Wydziale G\u00f3rniczym Akademii G\u00f3rniczej, \nkt\u00f3re uko\u0144czy\u0142 w 1931 roku. Prac\u0119 dyplomow\u0105, \nkt\u00f3ra uzyska\u0142a wyr\u00f3\u017cnienie, wykona\u0142 z zakresu \ngeologii i miernictwa g\u00f3rniczego. W trakcie \nstudi\u00f3w podejmowa\u0142 okresowo zaj\u0119cia zawodowe \ni badawcze.\nPrac\u0119 zawodow\u0105 rozpocz\u0105\u0142 w 1931 roku, jako \nzast\u0119pca asystenta Zak\u0142adu Geologii Stosowanej \nWydzia\u0142u G\u00f3rniczego Akademii G\u00f3rniczej, jednak \nz powodu braku etatu naukowego przeszed\u0142 do \npracy w przemy\u015ble. W 1932 roku odby\u0142 praktyki \nmiernicze w kopalniach, a od stycznia 1933 roku \nby\u0142 kierownikiem biur mierniczych w kopalniach \n\u201eBielszowice\u201d i \u201eKnur\u00f3w\u201d. Prowadzi\u0142 osobi\u015bcie bar -\ndzo dok\u0142adne pomiary ruch\u00f3w g\u00f3rotworu na liniach \nobserwacyjnych, kt\u00f3re w tym celu specjalnie zapro -\njektowa\u0142 i zrealizowa\u0142. Mia\u0142 r\u00f3wnie\u017c do dyspozycji \ndu\u017c\u0105 ilo\u015b\u0107 wynik\u00f3w pomiar\u00f3w w obu kopalniach, \nkt\u00f3re prowadzone tam by\u0142y od wielu lat.\nW pocz\u0105tkowych latach okupacji pracowa\u0142 w cha -\nrakterze mierniczego kopalni rudy \u017celaza w St\u0105po -\nrowie. W po\u0142owie 1941 roku Tadeusz Kochma\u0144ski \npowr\u00f3ci\u0142 do Krakowa i obj\u0105\u0142 wyk\u0142ady z miernictwa, \na nast\u0119pnie matematyki, w Pa\u0144stwowej Szkole \nTechnicznej G\u00f3rniczo-Hutniczo-Mierniczej. Na \nstanowisku tym pozosta\u0142 do ko\u0144ca wojny.\nW 1945 roku znalaz\u0142 si\u0119 w\u015br\u00f3d tych, kt\u00f3rzy reakty -\nwowali dzia\u0142alno\u015b\u0107 Akademii G\u00f3rniczej. Jedno -\ncze\u015bnie aktywnie kontynuowa\u0142 badania naukowe. \n24 listopada 1945 roku uzyska\u0142 w AG stopie\u0144 \ndoktora nauk technicznych, a 9 pa\u017adziernika \n1948 roku zosta\u0142a zatwierdzona jego habilitacja. \nOd czerwca 1949 roku by\u0142 profesorem kontrak -towym AGH. 23 stycznia \n1950 roku zosta\u0142 mianowany \nprofesorem nadzwyczajnym, \na w 1958 roku \u2013 profesorem \nzwyczajnym. Profesor Tadeusz \nKochma\u0144ski pe\u0142ni\u0142 wiele \nodpowiedzialnych funkcji \nw organizacji nauki i uczelni. \nW 1949 roku obj\u0105\u0142 kierow -\nnictwo utworzonej z jego \ninicjatywy Katedry Geodezji \ni Miernictwa G\u00f3rniczego II na \nWydziale Geologiczno-Mierni -\nczym. By\u0142 wsp\u00f3\u0142organizatorem \nutworzonego w 1951 roku \nWydzia\u0142u Geodezji G\u00f3rniczej. \nNa tym wydziale kierowa\u0142 do \n1963 roku Katedr\u0105 Geodezji \nWy\u017cszej i Oblicze\u0144 Geodezyj -\nnych. Od wrze\u015bnia 1952 roku \ndo stycznia 1954 roku by\u0142 \ndziekanem Wydzia\u0142u Geodezji \nG\u00f3rniczej. W latach 1961\u20131963 \nby\u0142 rektorem AGH. W kolejnych latach, 1963\u20131971, \nzwi\u0105zany by\u0142 z Politechnik\u0105 \u015al\u0105sk\u0105 w Gliwicach. \nProwadzi\u0142 tam katedry: Zwalczania Szk\u00f3d G\u00f3rni -\nczych, a nast\u0119pnie Geodezji i Ochrony Powierzch -\nni. W 1971 roku powr\u00f3ci\u0142 do AGH, aby kierowa\u0107 \nZak\u0142adem Ochrony Powierzchni G\u00f3rniczej \ni G\u00f3rotworu w Instytucie Kszta\u0142towania i Ochrony \n\u015arodowiska. W ostatnim roku swojej czynnej \npracy zawodowej kierowa\u0142 utworzonym ze swojej \ninicjatywy Zak\u0142adem Bada\u0144 Deformacji G\u00f3rotworu \nw Instytucie Geodezji G\u00f3rniczej i Przemys\u0142owej. \n1 pa\u017adziernika 1974 roku przeszed\u0142 na emerytur\u0119. \nWtedy te\u017c zosta\u0142 honorowym cz\u0142onkiem Rady \nWydzia\u0142u Geodezji G\u00f3rniczej.\nProfesor Kochma\u0144ski rozpocz\u0105\u0142 podczas okupacji \nbadania z dziedziny rachunku wyr\u00f3wnawczego. \nSzczeg\u00f3lnie zaj\u0105\u0142 si\u0119 nieznanymi dot\u0105d zastoso -\nwaniami metody najmniejszych kwadrat\u00f3w oraz \nstworzon\u0105 przez prof. Tadeusza Banachiewicza \nalgebr\u0105 krakowianow\u0105. Szczeg\u00f3lna aktywno\u015b\u0107 \nprofesora w tej dziedzinie przypada na pierw -\nsze lata powojenne. Niew\u0105tpliwym bod\u017acem ku \ntemu by\u0142a dydaktyka. Profesor prowadzi\u0142 wyk\u0142ady \nz rachunku wyr\u00f3wnawczego i metod oblicze\u0144. pRAcoWNIc Y Poczet rektor\u00f3w Akademii G\u00f3rniczej i Akademii G\u00f3rniczo-Hutniczej \u2013 cz\u0119\u015b\u0107 XIII\nTadeusz Kochma\u0144ski\nRektor w latach  \n1961\u20131963Hieronim Sie\u0144ski  \nBiblioteka G\u0142\u00f3wna AGH\nProfesor Tadeusz Kochma\u0144ski\nfot. arch. BG AGH\nW po\u0142owie 1941 roku Tadeusz \nKochma\u0144ski powr\u00f3ci\u0142 do \nKrakowa i obj\u0105\u0142 wyk\u0142ady \nz miernictwa, a nast\u0119pnie \nmatematyki, w Pa\u0144stwowej \nSzkole Technicznej G\u00f3rniczo-\n-Hutniczo-Mierniczej. Na \nstanowisku tym pozosta\u0142 do \nko\u0144ca wojny.\nW 1945 roku znalaz\u0142 \nsi\u0119 w\u015br\u00f3d tych, kt\u00f3rzy \nreaktywowali dzia\u0142alno\u015b\u0107 \nAkademii G\u00f3rniczej.\n\n30\nstycze\u0144 2022 nr 166TADEUsZ k ocHMA\u0144skI\n30Jego praca doktorska polega\u0142a na wprowadzaniu \nmetody najmniejszych kwadrat\u00f3w do rozwi\u0105zywa -\nnia i wyr\u00f3wnywania kopalnianych sieci wentyla -\ncyjnych. Z kolei w swej rozprawie habilitacyjnej \nprzedstawi\u0142 niekt\u00f3re zastosowania krakowian\u00f3w \ndo geodezji, g\u00f3rnictwa i matematyki stosowanej. \nW pierwszych latach profesor zaj\u0105\u0142 si\u0119 g\u0142\u00f3wnie \ntw\u00f3rczym przystosowaniem krakowian\u00f3w do \npotrzeb geodezji i innych dyscyplin. Efektem by\u0142y \nmetody krakowianowe rozwi\u0105zywania podsta -\nwowych zada\u0144 geodezyjnych, przynosz\u0105ce efekty \ntechniczne i ekonomiczne. Metody ekonomicz -\nnego obliczania niwelacji, opracowane przez \nniego i zastosowane w Okr\u0119gowym Przedsi\u0119 -\nbiorstwie Mierniczym w Krakowie, zosta\u0142y obj\u0119te \nw 1952 roku ochron\u0105 prawn\u0105. Nast\u0119pnie profesor rozwija\u0142 tw\u00f3rczo sam\u0105 algebr\u0119 krakowianow\u0105, \ntworz\u0105c na jej bazie nowe metody numeryczne. \nJest tw\u00f3rc\u0105 algebry j\u0105drowej oraz teorii ci\u0105 -\ng\u00f3w wielowymiarowych. Krakowiany odegra\u0142y \ndonios\u0142\u0105 rol\u0119 na etapie mechanizacji rachunk\u00f3w \noraz pozwoli\u0142y na udoskonalenie i uproszczenie \nanaliz dok\u0142adno\u015bci, tak wa\u017cnych w geodezji. By\u0142 \nw o\u015brodku krakowskim rzecznikiem i naukowym \nmecenasem rozwoju informatyki geodezyjnej oraz \nzwi\u0105zanej z ni\u0105 budowy matematycznych maszyn \nlicz\u0105cych. Pod jego opiek\u0105 zosta\u0142y skonstruowane, \nw drugiej po\u0142owie lat pi\u0119\u0107dziesi\u0105tych XX wieku, \nna Wydziale Geodezji G\u00f3rniczej AGH przeka\u017aniko -\nwe automaty rachunkowe PARK i PARC. Konstruk -\ncje te spotka\u0142y si\u0119 z \u017cywym zainteresowaniem \nuczestnik\u00f3w I Mi\u0119dzynarodowego Sympozjum Ob -\nlicze\u0144 Geodezyjnych, kt\u00f3re odby\u0142o si\u0119 w Krakowie \nwe wrze\u015bniu 1959 roku.\nImponuj\u0105cy jest dorobek dydaktyczny profesora. \nPrac\u0119 dydaktyczn\u0105 rozpocz\u0105\u0142 na pocz\u0105tku lat \ntrzydziestych, jako zast\u0119pca asystenta. W czasie \nokupacji naucza\u0142 w plac\u00f3wce, kt\u00f3rej wielu s\u0142u -\nchaczy uko\u0144czy\u0142o po wyzwoleniu studia wy\u017csze. \nW wy\u017cszym szkolnictwie pracowa\u0142 nieprzerwa -\nnie niemal 30 lat, z czego 25 na stanowisku \nprofesora. Wyk\u0142ada\u0142 r\u00f3\u017cne przedmioty, g\u0142\u00f3wnie \nrachunek wyr\u00f3wnawczy, metody oblicze\u0144 i szkody \ng\u00f3rnicze. Rejestr wa\u017cniejszych prac naukowych \nopublikowanych przez niego w naukowych i na -\nukowo-technicznych wydawnictwach krajowych \ni zagranicznych obejmuje ponad 60 pozycji. By\u0142 \nautorem dziewi\u0119ciu wydawnictw o charakterze \ndydaktycznym (ksi\u0105\u017cki i skrypty). Wi\u0119kszo\u015b\u0107 \nz nich wype\u0142nia\u0142a dotkliw\u0105 luk\u0119 podr\u0119cznikow\u0105 \nw latach powojennych. Profesor by\u0142 autorem lub \nwsp\u00f3\u0142autorem 13 patent\u00f3w i kilku chronionych \nusprawnie\u0144 technologicznych. Jeden z patent\u00f3w \nz 1962 roku dotyczy\u0142: Sposobu sterowania procesa -\nmi rachunkowymi w matematycznych maszynach \ncyfrowych: opis patentowy nr 46362/Akademia \nG\u00f3rniczo-Hutnicza; w\u0142a\u015bciciel patentu o\u015bwiad -\nczy\u0142, \u017ce wsp\u00f3\u0142tw\u00f3rcami wynalazku s\u0105 Tadeusz \nKochma\u0144ski, Jerzy Kordylewski i Gerard Kudelski. \nBy\u0142 promotorem w 13 przewodach doktorskich. \nW kierowanym przez niego zespole zosta\u0142y wyko -\nnane cztery rozprawy habilitacyjne. Dydaktyczne \nwydawnictwa prof. Kochma\u0144skiego by\u0142y r\u00f3wnie\u017c \nform\u0105 upowszechniania najnowszych zdobyczy \nnauki. Kierowa\u0142 wieloma pracami dyplomowymi, \na jego wychowankowie z kilku pokole\u0144 pe\u0142nili \nodpowiedzialne zadania i funkcje w geodezji \ni g\u00f3rnictwie. Na szczeg\u00f3lne podkre\u015blenie zas\u0142ugu -\nje powa\u017cny, partnerski i ufny stosunek, i spos\u00f3b \nodnoszenia si\u0119 profesora do student\u00f3w. Potrafi\u0142 \nzawsze zainteresowa\u0107 s\u0142uchaczy tematem wyk\u0142a -\ndu, znajdowa\u0142 czas i ch\u0119ci do dyskusji, a w\u0142asnym \nzapa\u0142em poznawczym i tw\u00f3rczym stosunkiem \nfot. H. Sie\u0144ski\nTablica pami\u0105tkowa na pierwszym \npi\u0119trze w pawilonie C-4\n fot. Archiwum AGHPismo prof. Tadeusza \nKochma\u0144skiego z 1970 roku do \nMinistra O\u015bwiaty i Szkolnictwa \nWy\u017cszego\n\n\n31 Biuletyn  AGHpRAcoWNIc Y \ndo tematu tworzy\u0142 godny na\u015bladowania wzorzec \nosobowy.\nPod naukow\u0105 i organizacyjn\u0105 opiek\u0105 profesora, \nw ramach kierowanej przez niego katedry, podj\u0119te \nzosta\u0142y pionierskie w Polsce prace konstrukcyjne \ni eksperymenty, polegaj\u0105ce na wykorzystaniu ra -\nkiet do bada\u0144 dolnych warstw atmosfery. Badania \nrakietowe profesor Kochma\u0144skiego zainspirowa\u0142y \ngo do wykorzystania pewnych w\u0142asno\u015bci rakiet \nw celu skonstruowania niezawodnych urz\u0105dze\u0144 \nhamuj\u0105cych dla szybowych klatek g\u00f3rniczych. \nJego inicjatywa, podj\u0119ta przez zesp\u00f3\u0142 naukowc\u00f3w \nz Wydzia\u0142u Maszyn G\u00f3rniczych i Hutniczych AGH, \nzaowocowa\u0142a konkretnymi rozwi\u0105zaniami. Profe -\nsor by\u0142 wsp\u00f3\u0142tw\u00f3rc\u0105 tych rozwi\u0105za\u0144, co zosta\u0142o \npotwierdzone sze\u015bcioma zbiorowymi patentami, \nog\u0142oszonymi w latach 1963\u20131970.\nProfesor znany by\u0142 z kontrowersyjnych pomys\u0142\u00f3w. \nW latach sze\u015b\u0107dziesi\u0105tych XX wieku pojawi\u0142a si\u0119 \nu profesora swego rodzaju id\u00e9e fixe  zwana przez \nniego \u201eTeori\u0105 wektora deformacyjnego\u201d, w kt\u00f3rej \npodwa\u017ca\u0142 aksjomat teorii Einsteina o tym, \u017ce \npr\u0119dko\u015b\u0107 \u015bwiat\u0142a jest wielko\u015bci\u0105 sta\u0142\u0105. Sprawa ta \nby\u0142a \u017ar\u00f3d\u0142em ostrej polemiki w kr\u0119gach naukowych \ni sprowokowa\u0142a wiele krytycznych uwag i \u017cart\u00f3w.\nBy\u0142 czynnym cz\u0142onkiem i dzia\u0142aczem wielu \norgan\u00f3w kolegialnych, kt\u00f3rych zakres tematycz -\nny obejmowa\u0142 geodezj\u0119, g\u00f3rnictwo, mechanik\u0119 \nteoretyczn\u0105 i stosowan\u0105 oraz astronomi\u0119. Mi\u0119dzy \ninnymi by\u0142 wieloletnim cz\u0142onkiem Komitetu \nGeodezji PAN. Po I Kongresie Nauki Polskiej, \nkt\u00f3ry si\u0119 odby\u0142 w 1951 roku, i powo\u0142aniu Polskiej \nAkademii Nauk, profesor Kochma\u0144ski uczestni -\nczy\u0142 w pracach przygotowawczych do utworzenia \nKomitetu Geodezji PAN. Wszed\u0142 do pierwszego \nsk\u0142adu osobowego Komitetu Geodezji zorganizo -\nwanego w 1952 roku i by\u0142 jego wieloletnim cz\u0142on -\nkiem. W latach 1953\u20131968 przewodniczy\u0142 Radzie \nProgramowej kwartalnika naukowego \u201eGeodezja \ni Kartografia\u201d. Przedstawia\u0142 w\u0142asne prace na \nzjazdach naukowych krajowych i zagranicznych. \nW 1957 roku reprezentowa\u0142 Komitet Geodezji \nPAN na XI Zgromadzeniu Og\u00f3lnym Mi\u0119dzynaro -\ndowej Unii Geodezyjno-Geofizycznej w Toronto, \nna kt\u00f3rym przedstawi\u0142 prac\u0119 \u201e Nouvelles th\u00e9ories \ndes calculs tabulaires \u201d. Bra\u0142 udzia\u0142 w organizacji \ni uczestniczy\u0142 w obradach I Mi\u0119dzynarodowego \nSympozjum Oblicze\u0144 Geodezyjnych, kt\u00f3re odby\u0142o \nsi\u0119 w 1959 roku w Krakowie jako zjazd nauko -\nwy Komitetu Geodezji PAN i Wydzia\u0142u Geodezji \nG\u00f3rniczej AGH pod auspicjami Mi\u0119dzynarodowej \nAsocjacji Geodezji. Profesor powo\u0142any zosta\u0142 do \npierwszego sk\u0142adu osobowego Specjalnej Grupy \nStudi\u00f3w1.21 \u2013 Obliczenia wielkich sieci trian -\ngulacyjnych, utworzonej w 1959 roku w ramach \nrealizacji uchwa\u0142 Sympozjum Krakowskiego \ni dzia\u0142aj\u0105cej do 1983 roku w strukturze organiza -\ncyjnej Mi\u0119dzynarodowej Asocjacji Geodezyjnej. By\u0142 wieloletnim czynnym cz\u0142onkiem tej grupy studi\u00f3w. \nWsp\u00f3\u0142pracowa\u0142 te\u017c z Oddzia\u0142em PAN w Krakowie \njako wsp\u00f3\u0142organizator i cz\u0142onek Komisji Nauk \nTechnicznych, a po reorganizacji tej komisji by\u0142 \nod 1968 roku wsp\u00f3\u0142organizatorem i cz\u0142onkiem \nKomisji G\u00f3rniczo-Geodezyjnej.\nNale\u017ca\u0142 do pierwszej grupy wychowank\u00f3w uczelni, \nkt\u00f3rzy z\u0142o\u017cyli deklaracje cz\u0142onkowskie Stowarzy -\nszenia Wychowank\u00f3w AGH w grudniu 1948 roku. \nNa 30-lecie Stowarzyszenia Wychowank\u00f3w AGH \nwchodzi\u0142 w sk\u0142ad Komitetu Organizacyjnego \nprzygotowuj\u0105cego jubileusz i pracowa\u0142 w Komisji \nNaukowej. Kilka lat wcze\u015bniej Zarz\u0105d SW AGH po -\nwo\u0142a\u0142 go w sk\u0142ad Komisji Organizacyjnej Nagrody \nNaukowej im. W. Budryka. Regulamin nagrody \nzatwierdzono 10 grudnia 1966 roku.\nProfesor zosta\u0142 wyr\u00f3\u017cniony wieloma odznacze -\nniami i wyr\u00f3\u017cnieniami, z kt\u00f3rych najcenniejsze \nto: Sztandar Pracy I Klasy, Krzy\u017c Kawalerski \nOrderu Odrodzenia Polski, Honorowy G\u00f3rnik PRL. \nW 1976 roku Zeszyty Naukowe AGH, z racji jubile -\nuszu 45-lecia pracy naukowej profesora, dedyko -\nwa\u0142y mu specjalny numer \u201eGeodezji\u201d \u2013 31/1976. \nSenat AGH na uroczystym posiedzeniu \u2013 30 maja Portret rektorski Tadeusza \nKochma\u0144skiego znajduj\u0105cy si\u0119 \nw auli g\u0142\u00f3wnej AGH \nBy\u0142 czynnym cz\u0142onkiem \ni dzia\u0142aczem wielu \norgan\u00f3w kolegialnych, \nkt\u00f3rych zakres tematyczny \nobejmowa\u0142 geodezj\u0119, \ng\u00f3rnictwo, mechanik\u0119 \nteoretyczn\u0105 i stosowan\u0105 oraz \nastronomi\u0119. Mi\u0119dzy innymi \nby\u0142 wieloletnim cz\u0142onkiem \nKomitetu Geodezji PAN.\nfot. arch. AGH\n\n32\nstycze\u0144 2022 nr 166TADEUsZ k ocHMA\u0144skI\n1981 roku \u2013 nada\u0142 prof. Tadeuszowi Kochma\u0144 -\nskiemu tytu\u0142 doktora honoris causa za wybitne \nzas\u0142ugi dla rozwoju geodezji i ochrony teren\u00f3w \ng\u00f3rniczych.\nProfesor Tadeusz Kochma\u0144ski zmar\u0142 2 listopa -\nda 1986 roku w Krakowie. Pochowany zosta\u0142 na \ncmentarzu Rakowickim. Kwatera GB, rz\u0105d p\u0142d. -\n-wsch., naro\u017cnik.\nW pierwsz\u0105 rocznic\u0119 \u015bmierci prof. Kochma\u0144skiego \nKomitet Geodezji Polskiej Akademii Nauk wraz \nz Wydzia\u0142em Geodezji G\u00f3rniczej AGH zorganizowa -\nli sesj\u0119 naukow\u0105 po\u015bwi\u0119con\u0105 jego pami\u0119ci. Sesja \nodby\u0142a si\u0119 25 listopada 1987 roku na Wydziale \nGeodezji G\u00f3rniczej AGH. W sze\u015bciu referatach \nwszechstronnie om\u00f3wiono dzia\u0142alno\u015b\u0107 naukow\u0105, \ndydaktyczn\u0105 i spo\u0142eczn\u0105 profesora, podkre\u015blaj\u0105c \njego donios\u0142y wk\u0142ad w dzie\u0142o tworzenia szko\u0142y \nnauk o szkodach g\u00f3rniczych i metod geodezyj -\nnych. Materia\u0142 z tej sesji zosta\u0142 opublikowany \nw \u201eGeodezji i Kartografii\u201d nr 4/1988.\nNale\u017cy r\u00f3wnie\u017c przypomnie\u0107 pewne, niezwykle \nbrzemienne w skutkach wydarzenie. Profesor \nKochma\u0144ski po wyborze na rektora AGH, podczas \ninauguracji roku akademickiego, wita\u0142 przyby\u0142ych \noficjeli. Wszystko sz\u0142o g\u0142adko do momentu, gdy \ndoszed\u0142 do w\u0142adz partyjnych. Zacz\u0105\u0142: \u201eWitam \nprzedstawiciela Komitetu Wojew\u00f3dzkiego \u2013 Kierownika Wydzia\u0142u Propagandy, w tym miejscu \nnast\u0105pi\u0142a przerwa i po chwili doda\u0142, Polskiego \nZwi\u0105zku Propagandy Robotniczej\u201d. Nast\u0105pi\u0142a kon -\nsternacja w\u015br\u00f3d aktywnych cz\u0142onk\u00f3w PZPR i po in -\nauguracji zacz\u0119li mu robi\u0107 wyrzuty, \u017ce jako cz\u0142onek \nPZPR (niestety by\u0142 to warunek konieczny wyboru \nna rektora) nie zna nazwy swojej organizacji. Na \nto rektor odpowiedzia\u0142: \u201eA dlaczego mi w skr\u00f3tach \nnapisali?\u201d. M\u0142odszym nale\u017cy przypomnie\u0107, i\u017c skr\u00f3t \nten oznacza\u0142 \u2013 Polska Zjednoczona Partia Robot -\nnicza. Obecnie wydaje si\u0119 to \u015bmieszne i zabawne. \nTrzeba jednak pami\u0119ta\u0107, \u017ce by\u0142y to lata 60. ubie -\ng\u0142ego wieku. Polska PRL-u. Nie sko\u0144czy\u0142o si\u0119 to \ndla rektora bezkarnie. Najprawdopodobniej z tego \npowodu musia\u0142 opu\u015bci\u0107 AGH i na kilka lat zwi\u0105za\u0107 \nsi\u0119 z Politechnik\u0105 \u015al\u0105sk\u0105 w Gliwicach.\nP\u00f3\u0142tora roku po \u015bmierci profesora, 27 czerwca \n1988 roku podczas posiedzenia Senatu AGH, \nprofesor J\u00f3zef Czaja przedstawi\u0142 wniosek Rady \nWydzia\u0142u Geodezji G\u00f3rniczej o wmurowanie \ntablicy pami\u0105tkowej po\u015bwi\u0119conej rektorowi Tade -\nuszowi Kochma\u0144skiemu. W g\u0142osowaniu jawnym \nsenatorzy jednomy\u015blnie wniosek zaakceptowali. \nWkr\u00f3tce na pierwszym pi\u0119trze pawilonu C-4 \nuhonorowano go stosown\u0105 tablic\u0105. Na granito -\nwej p\u0142ycie umieszczono medalion z br\u0105zu z jego \npodobizn\u0105 i napis:\nPROFESOR\nTADEUSZ KOCHMA\u0143SKI\n1904\u20131986\nREKTOR, DOKTOR H. C. AGH.\nZAS\u0141U\u017bONY DLA G\u00d3RNICTWA.\nUCZONY O NIEZWYK\u0141YCH CECHACH \nINTELEKTU I DUCHA.\nJEGO PAMI\u0118CI \u2013 UCZNIOWIE\nNa zako\u0144czenie, celem \u201eodbr\u0105zowienia\u201d, przytocz\u0119 \njedn\u0105 z wielu anegdot z jego \u017cycia zawodowego. \nKierowca kilku kolejnych rektor\u00f3w, pan Janicki, \nwioz\u0105c raz rektora Kochma\u0144skiego, na jego pro\u015bb\u0119 \nzatrzyma\u0142 si\u0119 na obiad w przydro\u017cnej restauracji. \nW trakcie obiadu, na kt\u00f3ry zosta\u0142 przez niego \nzaproszony, uda\u0142o mu si\u0119 niepostrze\u017cenie zap\u0142aci\u0107 \nrachunek i odpowiednio poinstruowa\u0107 kelnera. Po \nobiedzie profesor poprosi\u0142 o rachunek, ale kelner \nstwierdzi\u0142: \u201eTo dla nas jest ogromnym wyr\u00f3\u017cnieniem, \n\u017ce pan rektor zechcia\u0142 tu zje\u015b\u0107 obiad, oczywi\u015bcie na \nkoszt firmy\u201d. Rektor nie m\u00f3g\u0142 si\u0119 p\u00f3\u017aniej nadziwi\u0107, \ni\u017c ma a\u017c tak\u0105 popularno\u015b\u0107. Profesor Kochma\u0144ski by\u0142 \ncz\u0142owiekiem nietuzinkowym, o szerokich hory -\nzontach, wyj\u0105tkowo uzdolnionym matematycznie. \nZalicza si\u0119 do grona tych polskich uczonych, kt\u00f3rzy \nw okresie powojennym krzewili wiedz\u0119 o metodach \nstatystyki matematycznej i wprowadzali je do prak -\ntyki badawczej. By\u0142 autorem wielu metod z zakresu \nanalizy i wyr\u00f3wnywania sieci i pomiar\u00f3w geode -\nzyjnych, kt\u00f3re znalaz\u0142y zastosowanie w geodezji \npowierzchniowej i geodezji g\u00f3rniczej.\nW 1962 roku Jerzy Potrzebowski namalowa\u0142 jego \nportret rektorski, znajduj\u0105cy si\u0119 w auli g\u0142\u00f3wnej AGH.\u0179r\u00f3d\u0142a do biogramu:\n \u0083Akta osobowe (AGH) \u2013 Tadeusz Koch -\nma\u0144ski, [foto]\n \u0083D\u017cegniuk B.: Wk\u0142ad Profesora Tadeusza \nKochma\u0144skiego i Jego szko\u0142y w rozw\u00f3j \nnauki o szkodach g\u00f3rniczych. Geodezja \ni Kartografia 1988, T. 37, z. 4, s. 253\u2013256\n \u0083Konieczna E.: Postaci AGH we wspo -\nmnieniach i anegdotach. Krak\u00f3w 2008, \ns. 48\u201351 , [foto]\n \u0083\u0141abanowicz H.: Wsp\u00f3\u0142praca Profesora \nTadeusza Kochma\u0144skiego z przemy -\ns\u0142em wydobywczym. Geodezja i Karto -\ngrafia 1988, T. 37, z. 4, s. 267\u2013269\n \u0083Ney B.: Profesor Tadeusz Kochma\u0144 -\nski \u2013 doktor honoris causa Akademii \nG\u00f3rniczo-Hutniczej im. St. Staszica. \nGeodezja i Kartografia 1982, T. 31, z. 2, \ns. 95\u2013101\n \u0083Odlanicki-Poczobutt M.: Z dzia\u0142alno\u015bci \nProfesora Tadeusza Kochma\u0144skiego \nw Polskiej Akademii Umiej\u0119tno\u015bci \ni Polskiej Akademii Nauk. Geodezja \ni Kartografia 1988, T. 37, z. 4, s. 245\u2013247\n \u0083 [Profesor Tadeusz Kochma\u0144ski]. \nZeszyty Naukowe AGH ; nr 449. [Seria] \nGeodezja 1976, z. 31, 110, [1] s., [foto] \n[zeszyt po\u015bwi\u0119cony jubileuszowi 45-le -\ncia pracy naukowej profesora Tadeusza \nKochma\u0144skiego] \u0083Rys historyczny Wydzia\u0142u Geodezji \nG\u00f3rniczej i In\u017cynierii \u015arodowiska . [Red. \nZ. Niedojad\u0142o et al.]. Krak\u00f3w 2001, s. \n7\u20138, [foto]\n \u0083Sie\u0144ski H.: Profesor Tadeusz Kochma\u0144 -\nski : tablice \u2013 pami\u0119\u0107 wiecznie \u017cywa \n\u2013 cz\u0119\u015b\u0107 19. Biuletyn AGH 2015, nr 85, s. \n33\u201335, [foto]\n \u0083W\u0119dzony J.: Dzia\u0142alno\u015b\u0107 naukowo-dy -\ndaktyczna Prof. dr. hab. in\u017c. Tadeusza \nKochma\u0144skiego. Geodezja i Kartografia \n1988, T. 37, z. 4, s. 249\u2013252\n \u0083W\u0119dzony J.: Dzia\u0142alno\u015b\u0107 naukowo-dy -\ndaktyczna prof. dr hab. in\u017c. Tadeusza \nKochma\u0144skiego. Geodezja i Kartografia \n1988, T. 37, z. 4, s. 253\u2013256\n \u0083Wielka Ksi\u0119ga 85-lecia Akademii \nG\u00f3rniczo-Hutniczej. [Oprac.] zesp\u00f3\u0142 aut. \nK. Piko\u0144 (red. naczelny), A. Soko\u0142owska \n(dyrektor projektu), K. Piko\u0144. Gliwice \n2004, s. 157, [foto]\n \u0083Z dziej\u00f3w Akademii G\u00f3rniczo-Hutniczej \nw Krakowie w latach 1919-1967 . Oprac. \nJ. Sulima-Samuj\u0142\u0142o oraz zesp\u00f3\u0142 aut. \nKrak\u00f3w 1970, s. 623 (Wydawnictwa \nJubileuszowe 1919-1969)\n \u0083Zych J.: Dzia\u0142alno\u015b\u0107 Profesora Tadeusza \nKochma\u0144skiego w Politechnice \u015al\u0105 -\nskiej. Geodezja i Kartografia 1988, T. 37, \nz. 4, s. 257\u2013261\n\n", "metadata": {}}