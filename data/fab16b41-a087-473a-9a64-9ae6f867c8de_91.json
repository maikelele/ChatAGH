{"content": "#  S\u0142ownik termin\u00f3w -- Biblioteka G\u0142\u00f3wna AGH \n\nURL: https://bg.agh.edu.pl/jak-korzystac/regulaminy-i-cennik/slownik-terminow\nCrawled: 2025-03-19 22:38:59\n\nPrzejd\u017a do tre\u015bci\n\nPrzejd\u017a do stopki\n\n S\u0142ownik termin\u00f3w \n\nAktualizacja konta\n\nPrzed\u0142u\u017cenie wa\u017cno\u015bci konta bibliotecznego na kolejny rok akademicki.\n\nBlokada konta\n\nWstrzymanie \u015bwiadczenia us\u0142ug bibliotecznych, kt\u00f3re nast\u0119puje w przypadku, gdy u\u017cytkownik nie zwr\u00f3ci\u0142 w terminie wypo\u017cyczonych zbior\u00f3w bibliotecznych. Trwa do chwili zwrotu zbior\u00f3w oraz uregulowania op\u0142aty specjalnej naliczonej zgodnie z Cennikiem. Blokada konta nast\u0119puje tak\u017ce automatycznie po up\u0142ywie terminu wa\u017cno\u015bci dokumentu uprawniaj\u0105cego do korzystania z us\u0142ug Biblioteki lub po podpisaniu karty obiegowej.\n\nCzytelnia Ksi\u0105\u017cek W\u0142asnych (CKW)\n\nCzytelnia na parterze Biblioteki (s. 5), w kt\u00f3rej studenci mog\u0105 swobodnie uczy\u0107 si\u0119 i korzysta\u0107 z w\u0142asnych materia\u0142\u00f3w. CKW jest otwarta w wyd\u0142u\u017conych godzinach, w roku akademickim cz\u0119sto od 7.30 do 22.00.\n\nDokument uprawniaj\u0105cy do korzystania z Biblioteki\n\nKarta biblioteczna wystawiona przez Bibliotek\u0119, elektroniczna legitymacja studencka (ELS), elektroniczna legitymacja doktoranta (ELD), elektroniczna legitymacja s\u0142u\u017cbowa nauczyciela akademickiego (ELSNA), pracownicza (ELP), mLegitymacja studencka, wydana przez AGH lub inn\u0105 uczelni\u0119 Krakowa.\n\nElektroniczna Ksi\u0119ga Go\u015bci (EKG)\n\nElektroniczny rejestr odwiedzin u\u017cytkownik\u00f3w w czytelniach.\n\nE-zasoby\n\nElektroniczne \u017ar\u00f3d\u0142a informacji, w sk\u0142ad kt\u00f3rych wchodz\u0105: czasopisma i ksi\u0105\u017cki elektroniczne, inne elektroniczne publikacje naukowe i techniczne (np. materia\u0142y konferencyjne, normy, opisy patentowe, raporty techniczne lub ekonomiczne), pe\u0142notekstowe i bibliograficzno-abstraktowe bazy danych, serwisy informacyjne i inne \u017ar\u00f3d\u0142a dost\u0119pne online oraz narz\u0119dzia informacyjne, kt\u00f3re u\u0142atwiaj\u0105 organizacj\u0119 i prowadzenie prac naukowo-badawczych.\n\nKabina pracy indywidualnej\n\nWydzielone miejsca w Czytelni G\u0142\u00f3wnej, przeznaczone do pracy naukowej.\n\nKatalog Bibliotek AGH\n\nDost\u0119pny online zbi\u00f3r zawieraj\u0105cy opracowan\u0105 komputerowo informacj\u0119 o materia\u0142ach bibliotecznych BG AGH oraz bibliotek innych jednostek organizacyjnych AGH.\n\nKonto biblioteczne\n\nDane u\u017cytkownika biblioteki, jego uprawnienia w systemie bibliotecznym oraz stan obecny i historia transakcji wypo\u017cycze\u0144/zwrot\u00f3w materia\u0142\u00f3w bibliotecznych.\n\nKsi\u0119gozbi\u00f3r podr\u0119czny\n\nPrzechowywana w czytelniach cz\u0119\u015b\u0107 zbior\u00f3w bibliotecznych, sk\u0142adaj\u0105ca si\u0119 g\u0142\u00f3wnie z wydawnictw informacyjnych, udost\u0119pnianych wy\u0142\u0105cznie na miejscu.\n\nKsi\u0119gozbi\u00f3r podstawowy \u201eP\u201d\n\nKsi\u0119gozbi\u00f3r obejmuj\u0105cy wydawnictwa zwarte (ksi\u0105\u017cki) i tworz\u0105cy g\u0142\u00f3wny zr\u0105b zbior\u00f3w BG AGH.\n\nKsi\u0119gozbi\u00f3r wieloegzemplarzowy \u201eW\u201d\n\nKsi\u0119gozbi\u00f3r dydaktyczny z\u0142o\u017cony g\u0142\u00f3wnie z podr\u0119cznik\u00f3w i skrypt\u00f3w, dost\u0119pny do samodzielnego wypo\u017cyczania w Strefie Wolnego Dost\u0119pu.\n\nKwerenda\n\nZapytanie u\u017cytkownika skierowane do biblioteki. Realizacja kwerendy polega na przeprowadzeniu poszukiwa\u0144 w katalogach i kartotekach bibliotecznych, bibliografiach oraz innych \u017ar\u00f3d\u0142ach informacji.\n\nMateria\u0142y biblioteczne\n\nWydane w dowolnej formie (r\u0119kopi\u015bmiennej, drukowanej lub elektronicznej) publikacje oraz materia\u0142y niepublikowane, przechowywane i/lub udost\u0119pniane w bibliotece lub za jej po\u015brednictwem, na zasadach okre\u015blonych w Regulaminie.\n\nProlongata (przed\u0142u\u017cenie) terminu wypo\u017cyczenia\n\nPrzesuni\u0119cie terminu zwrotu materia\u0142u bibliotecznego o dodatkowy, przewidziany w Regulaminie okres.\n\nRewers\n\nWype\u0142niony i podpisany przez u\u017cytkownika formularz, b\u0119d\u0105cy dowodem udost\u0119pnienia/wypo\u017cyczenia materia\u0142u bibliotecznego.\n\nSelf-check\n\nSamoobs\u0142ugowe urz\u0105dzenie, zlokalizowane w Strefie Wolnego Dost\u0119pu, umo\u017cliwiaj\u0105ce wypo\u017cyczenie materia\u0142\u00f3w bibliotecznych.\n\nStrefa Wolnego Dost\u0119pu (SWD)\n\nWydzielona cz\u0119\u015b\u0107 Biblioteki, w kt\u00f3rej u\u017cytkownik mo\u017ce samodzielnie wybra\u0107 materia\u0142y biblioteczne z p\u00f3\u0142ek oraz samodzielnie je wypo\u017cyczy\u0107 za pomoc\u0105 urz\u0105dzenia self-check.\n\nSystem biblioteczny\n\nSystem komputerowy obejmuj\u0105cy katalog zbior\u00f3w BG AGH i bibliotek innych jednostek organizacyjnych AGH wraz z baz\u0105 kont bibliotecznych.\n\nSygnatura biblioteczna\n\nUmowne oznaczenie okre\u015blaj\u0105ce rodzaj zbior\u00f3w i miejsce przechowywania materia\u0142u w bibliotece.\n\nSzafki skrytkowe\n\nSystem szafek samoobs\u0142ugowych s\u0142u\u017c\u0105cych do przechowywania przedmiot\u00f3w osobistych/okry\u0107 wierzchnich w czasie korzystania ze zbior\u00f3w i us\u0142ug Biblioteki.\n\nWrzutnia biblioteczna\n\nWolnostoj\u0105ce urz\u0105dzenie zewn\u0119trzne, pozwalaj\u0105ce na zwrot ksi\u0105\u017cek wypo\u017cyczonych w BG AGH niezale\u017cnie od godzin otwarcia Wypo\u017cyczalni w Bibliotece.\n\nWypo\u017cyczenie mi\u0119dzybiblioteczne\n\nUdost\u0119pnienie materia\u0142u bibliotecznego ze zbior\u00f3w w\u0142asnych innym bibliotekom lub sprowadzenie i udost\u0119pnianie materia\u0142u bibliotecznego z innych bibliotek na zam\u00f3wienie uprawnionego u\u017cytkownika.\n\nZbiory specjalne\n\nW bibliotekach technicznych zalicza si\u0119 do nich: normy, opisy patentowe, dokumenty kartograficzne, rozprawy doktorskie, r\u0119kopisy, literatur\u0119 techniczno-handlow\u0105 (og\u00f3\u0142 dokument\u00f3w pi\u015bmienniczych, publikowanych i niepublikowanych, przeznaczonych do rozpowszechniania, odnosz\u0105cych si\u0119 do przedsi\u0119biorstw, ich wyrob\u00f3w i us\u0142ug).\n\nStopka\n\nBiblioteka G\u0142\u00f3wna AGH wdra\u017ca system biblioteczny ALMA\nDofinansowano ze \u015brodk\u00f3w Ministra Kultury i Dziedzictwa Narodowego w ramach realizacji Narodowego Programu Rozwoju Czytelnictwa 2.0 na lata 2021\u20132025. \n\nBiblioteka G\u0142\u00f3wna Akademii G\u00f3rniczo-Hutniczej\nim. Stanis\u0142awa Staszica w Krakowie\nal. Mickiewicza 30, 30-059 Krak\u00f3w, pawilon U-1\ntel. +48 12 617 32 08\ne-mail: bgagh@bg.agh.edu.pl\n\nDost\u0119pno\u015b\u0107\nOchrona danych osobowych\nIntranet BG\nNewsletter BGinfo\nMapa strony\n\nFanpage BG AGH w serwisie Facebook\">\nFanpage AGH w serwisie Linkedin\">\nFanpage AGH w serwisie Instagram\">\nKana\u0142 BG AGH w serwisie YouTube\">\n\nBack", "metadata": {"url": "https://bg.agh.edu.pl/jak-korzystac/regulaminy-i-cennik/slownik-terminow", "title": " S\u0142ownik termin\u00f3w -- Biblioteka G\u0142\u00f3wna AGH ", "depth": 3, "duplicate": false, "content_hash": "bb86265083792b1f9947b58dde69eda2", "word_count": 636, "headings": [{"level": 1, "text": "S\u0142ownik termin\u00f3w"}, {"level": 2, "text": "Stopka"}]}}