{"content": "#  Zak\u0142ad Materia\u0142\u00f3w Funkcjonalnych i Nanomagnetyzmu -- Akademickie Centrum Materia\u0142\u00f3w i Nanotechnologii \n\nURL: https://acmin.agh.edu.pl/badania-naukowe/zaklad-materialow-funkcjonalnych-i-nanomagnetyzmu\nCrawled: 2025-03-19 21:38:18\n\nPrzejd\u017a do tre\u015bci\n\nPrzejd\u017a do stopki\n\n Zak\u0142ad Materia\u0142\u00f3w Funkcjonalnych i Nanomagnetyzmu \n\nProfil badawczy\n\nZesp\u00f3\u0142\n\nAparatura badawcza\n\nProjekty badawcze\n\nPublikacje\n\nPatenty\n\nDydaktyka\n\nPrace doktorskie i dyplomowe\n\nInterdyscyplinarny obszar zainteresowa\u0144 naukowych\u00a0\nZak\u0142adu Materia\u0142\u00f3w Funkcjonalnych i\u00a0Nanomagnetyzmu\n\u00a0\u0142\u0105czy zagadnienia i metodologi\u0119 z zakresu fizyki materii skondensowanej, fizyki teoretycznej, in\u017cynierii materia\u0142owej, nanotechnologii, chemii nieorganicznej i fizykochemii i biomimetyki. Zajmujemy si\u0119 wytwarzaniem i charakteryzowaniem w\u0142asno\u015bci materia\u0142\u00f3w o wymiarach nanometrycznych, koncentruj\u0105c si\u0119 w szczeg\u00f3lno\u015bci na modyfikacji w\u0142asno\u015bci magnetycznych i elektronowych w wyniku nanostrukturyzacji. Prowadzimy r\u00f3wnie\u017c badania mo\u017cliwo\u015bci sterowania w\u0142asno\u015bciami funkcjonalnymi materia\u0142\u00f3w poprzez ograniczanie ich rozmiar\u00f3w i/lub wymiarowo\u015bci \u2013 np. w roztworach i kompozytach nanocz\u0105stek oraz anizotropowych nanostrukturach wykonanych technikami litograficznymi oraz depozycji z fazy gazowej indukowanej zogniskowan\u0105 wi\u0105zk\u0105 jon\u00f3w (FIBID). Ponadto, w naszej grupie badawczej zajmujemy si\u0119 modelowaniem w\u0142a\u015bciwo\u015bci materia\u0142\u00f3w, hybryd i heteroz\u0142\u0105cz oraz proces\u00f3w osadzania cienkich warstw, w szczeg\u00f3lno\u015bci metod\u0105 ALD (atomic layer deposition).\n\nCharakterystyka w\u0142asno\u015bci magnetycznych materia\u0142\u00f3w litych, monokryszta\u0142\u00f3w, cienkich warstw i roztwor\u00f3w nanocz\u0105stek przy u\u017cyciu magnetometrii wibracyjnej i magnetooporu.\n\nBadanie sk\u0142adu fazowego materia\u0142\u00f3w oraz lokalnych w\u0142asno\u015bci magnetycznych, strukturalnych i elektronowych przy u\u017cyciu technik spektroskopii gamma (efekt M\u00f6ssbauera) i rentgenowskiej (XAS, XES, XMCD, RIXS).\n\nWytwarzanie nanostruktur przy u\u017cyciu techniki trawienia zogniskowan\u0105 wi\u0105zk\u0105 jon\u00f3w (FIB) oraz depozycji z fazy gazowej indukowanej zogniskowan\u0105 wi\u0105zk\u0105 elektron\u00f3w i jon\u00f3w (FEBID/FIBID).\n\nSynteza nanocz\u0105stek ferrytowych o kontrolowanej morfologii i rozmiarze, wytwarzanie roztwor\u00f3w nanocz\u0105stek magnetycznych (ferrofluid\u00f3w).\n\nCharakterystyka morfologii nanocz\u0105stek w oparciu o techniki mikroskopii elektronowej (SEM, TEM).\n\nBadanie hipertermii magnetycznej i w\u0142a\u015bciwo\u015bci reologicznych faz ciek\u0142ych (w szczeg\u00f3lno\u015bci roztwor\u00f3w nanocz\u0105stek).\n\nWp\u0142yw \u015brodowiskowy i zagadnienia normalizacyjne w odniesieniu do metod wytwarzania i zastosowa\u0144 nanocz\u0105stek.\n\nModelowanie z pierwszych zasad w oparciu o metod\u0119 DFT (density functional theory) i TD-DFT (time dependent DFT) w\u0142a\u015bciwo\u015bci elektronicznych i optoelektronicznych nowych funkcjonalnych materia\u0142\u00f3w, hybryd i heteroz\u0142\u0105cz.\n\nTeoretyczne badania proces\u00f3w osadzania warstw atomowych (ALD): energetyka, termodynamika i kinetyka reakcji powierzchniowych, w tym obliczenia DFT.\n\nBadanie przemian fizycznych i/lub chemicznych zachodz\u0105cych w nanocz\u0105stkach lub wielofazowych uk\u0142adach polimerowych z wykorzystaniem metod termoanalitycznych.\n\n Grant OPUS 23: \"Projektowanie w\u0142asno\u015bci funkcjonalnych spineli wysokoentropowych poprzez analiz\u0119 ich struktury na poziomie atomowym\"\t\n 19-01-2023 \n\n Grant NCN PRELUDIUM 20: \"In\u017cynieria odwrotna w projektowaniu nanokompozyt\u00f3w multiferroicznych\"\t\n 21-01-2022 \n\nWi\u0119cej\n\nPrzedmioty obieralne prowadzone przez naukowc\u00f3w z naszego zak\u0142adu:\n\nMikro i nanoroboty\n\nZastosowania promieniowania synchrotronowego\n\nMateria\u0142y funkcjonalne w nanoskali\n\nStopka\n\nDla pracownik\u00f3w AGH\n\nBiblioteka G\u0142\u00f3wna AGH\n\nUczelnia badawcza IDUB AGH\n\nCentrum Obs\u0142ugi Projekt\u00f3w e-COP AGH\n\n \u00a9 2024 Akademickie Centrum Materia\u0142\u00f3w i Nanotechnologii\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://acmin.agh.edu.pl/badania-naukowe/zaklad-materialow-funkcjonalnych-i-nanomagnetyzmu", "title": " Zak\u0142ad Materia\u0142\u00f3w Funkcjonalnych i Nanomagnetyzmu -- Akademickie Centrum Materia\u0142\u00f3w i Nanotechnologii ", "depth": 3, "duplicate": false, "content_hash": "80cea25e7eb36a1e4fa708b80866ecf0", "word_count": 388, "headings": [{"level": 1, "text": "Zak\u0142ad Materia\u0142\u00f3w Funkcjonalnych i Nanomagnetyzmu"}, {"level": 2, "text": "Stopka"}]}}