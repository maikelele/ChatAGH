{"content": "# Wydzia\u0142 Zarz\u0105dzania AGH | Wydzia\u0142 Zarz\u0105dzania AGH\n\nURL: https://www.zarz.agh.edu.pl/\nCrawled: 2025-03-19 21:08:27\n\nWitamy na stronie Wydzia\u0142u Zarz\u0105dzania AGH\n\nJeste\u015bmy jednostk\u0105 AGH innowacyjnie \u0142\u0105cz\u0105c\u0105 kszta\u0142cenie na wszystkich poziomach akademickich z\u00a0 badaniami naukowymi oraz popularyzacj\u0105 wiedzy z zakresu zarz\u0105dzania i nowoczesnych technologii.\n\nAKTUALNO\u015aCI\n\nDr hab. Joanna Kulczycka, prof. AGH z tytu\u0142em profesora\n!\n\nZ rado\u015bci\u0105 informujemy, \u017ce \ndr hab. Joanna Kulczycka, prof. AGH\n uzyska\u0142a tytu\u0142 \nprofesora w dziedzinie nauk spo\u0142ecznych, w dyscyplinie nauki o zarz\u0105dzaniu i jako\u015bci\n.\n\nPost\u0119powanie w sprawie nadania tytu\u0142u zosta\u0142o wszcz\u0119te \n11 kwietnia 2024 r.\n na podstawie wniosku z\u0142o\u017conego do \nRady Doskona\u0142o\u015bci Naukowej\n. Po analizie dorobku naukowego oraz jednog\u0142o\u015bnym g\u0142osowaniu, Rada wyst\u0105pi\u0142a do \nPrezydenta RP\n, kt\u00f3ry podj\u0105\u0142 decyzj\u0119 o nadaniu tytu\u0142u profesora.\n\nSerdecznie gratulujemy i \u017cyczymy dalszych sukces\u00f3w naukowych oraz zawodowych!\n\nNowe studia podyplomowe na Wydziale Zarz\u0105dzania AGH \u2013 Raportowanie Zr\u00f3wnowa\u017conego Rozwoju (ESG).\n\nWydzia\u0142 Zarz\u0105dzania AGH uruchomi\u0142 nowy kierunek studi\u00f3w podyplomowych\n: Raportowanie Zr\u00f3wnowa\u017conego Rozwoju (ESG).\n\nProgram skierowany jest do os\u00f3b, kt\u00f3re chc\u0105 zdoby\u0107 praktyczne umiej\u0119tno\u015bci i kompetencje potrzebne do tworzenia i analizy raport\u00f3w ESG zgodnie ze standardami ESRS oraz najlepszymi praktykami bran\u017cowymi, a tak\u017ce wiedz\u0119 niezb\u0119dn\u0105 do zarz\u0105dzania firm\u0105 w oparciu o najnowsze trendy, mi\u0119dzynarodowe standardy i wytyczne dotycz\u0105ce zr\u00f3wnowa\u017conego rozwoju.\n\nKluczowe korzy\u015bci:\n\n\u2705 Program dostosowany do potrzeb rynku \u2013\u00a0 prezentuj\u0105cy aktualny stan prawny, najnowsze trendy oraz umo\u017cliwiaj\u0105cy pozyskanie wiedzy i kompetencji do tworzenia raport\u00f3w ESG.\n\n\u2705 Wyk\u0142adowcy-praktycy \u2013 eksperci z do\u015bwiadczeniem w prowadzeniu analiz niezb\u0119dnych w raportowaniu ESG,\n\n\u2705Nowoczesne metody i narz\u0119dzia \u2013 wykorzystywane w raportowaniu ESG.\n\n\u2705 Elastyczna forma zaj\u0119\u0107 \u2013 weekendowe zjazdy umo\u017cliwiaj\u0105ce \u0142\u0105czenie nauki z prac\u0105, w tym wyk\u0142ady on-line,\n\n\u2705 \u015awiadectwo uko\u0144czenia AGH \u2013 jednej z czo\u0142owych uczelni technicznych w Polsce,\n\nOrganizacja studi\u00f3w:\n\n\ud83d\udcc6 Czas trwania: 2 semestry (180 godzin dydaktycznych, 12 zjazd\u00f3w weekendowych)\n\n\ud83d\udcda Forma zaj\u0119\u0107: wyk\u0142ady (w tym online), warsztaty, \u0107wiczenia projektowe\n\nRekrutacja trwa!\n\n\ud83d\udccc Szczeg\u00f3\u0142y i zapisy: \nhttp://esg.agh.edu.pl/\n\n\ud83d\udce7 Kontakt: \nesg@agh.edu.pl\n\nNowe studia podyplomowe na Wydziale Zarz\u0105dzania AGH \u2013 World Class Manufacturing & Services (WCM&S).\n\nWydzia\u0142 Zarz\u0105dzania AGH uruchomi\u0142 nowy kierunek studi\u00f3w podyplomowych: \nWorld Class Manufacturing & Services (WCM&S).\n\nProgram skierowany jest do os\u00f3b, kt\u00f3re chc\u0105 zdoby\u0107 praktyczne umiej\u0119tno\u015bci w zarz\u0105dzaniu nowoczesnymi procesami produkcyjnymi, zgodnie z mi\u0119dzynarodowymi standardami i najlepszymi praktykami bran\u017cowymi.\n\nKluczowe korzy\u015bci:\n\n\u2705 \u015awiadectwo uko\u0144czenia AGH \u2013 jednej z czo\u0142owych uczelni technicznych w Polsce,\n\n\u2705 Program dostosowany do potrzeb rynku pracy \u2013 po\u0142\u0105czenie wiedzy teoretycznej z praktycznym podej\u015bciem,\n\n\u2705 Elastyczna forma zaj\u0119\u0107 \u2013 weekendowe zjazdy umo\u017cliwiaj\u0105ce \u0142\u0105czenie nauki z prac\u0105,\n\n\u2705 Wyk\u0142adowcy-praktycy \u2013 eksperci z do\u015bwiadczeniem w zarz\u0105dzaniu produkcj\u0105,\n\n\u2705Nowoczesne metody i narz\u0119dzia \u2013 dostosowane do wsp\u00f3\u0142czesnych wyzwa\u0144 w sektorze produkcyjnym.\n\nOrganizacja studi\u00f3w:\n\n\ud83d\udcc6 Czas trwania: 2 semestry (192 godziny dydaktyczne, 12 zjazd\u00f3w weekendowych)\n\n\ud83d\udcda Forma zaj\u0119\u0107: wyk\u0142ady, warsztaty, e-learning\n\nRekrutacja trwa!\n\n\ud83d\udccc Szczeg\u00f3\u0142y i zapisy: \nhttp://wcm.zarz.agh.edu.pl/\n\n\ud83d\udce7 Kontakt: \nwcm@agh.edu.pl\n\nProfesor Jan Dul go\u015bciem Wydzia\u0142u Zarz\u0105dzania AGH\n\nW dniach 31.01\u20135.02.2025 mieli\u015bmy zaszczyt go\u015bci\u0107 na Wydziale Zarz\u0105dzania AGH \nProfesora Jana Dula\n z Rotterdam School of Management \u2013 wybitnego badacza i autora metodyki \nNecessary Condition Analysis (NCA)\n.\n\nProfesor Jan Dul jest \nekspertem w dziedzinie Technology and Human Factors\n na Erasmus University w Rotterdamie. Jego dorobek naukowy obejmuje \nponad 200 publikacji\n z zakresu nauk technicznych, medycznych i spo\u0142ecznych, a jego zainteresowania koncentruj\u0105 si\u0119 na metodologii bada\u0144 empirycznych. Regularnie publikuje monografie oraz artyku\u0142y naukowe po\u015bwi\u0119cone analizie warunk\u00f3w koniecznych.\n\nW ramach wizyty Profesor Jan Dul poprowadzi\u0142 \notwarte seminarium pt. \u201eWprowadzenie do analizy warunk\u00f3w koniecznych\u201d\n, kt\u00f3re spotka\u0142o si\u0119 z du\u017cym zainteresowaniem \u015brodowiska akademickiego. W wydarzeniu uczestniczyli badacze z Akademii G\u00f3rniczo-Hutniczej, Uniwersytetu Ekonomicznego w Krakowie oraz Uniwersytetu Jagiello\u0144skiego.\n\nPodczas pobytu Profesor Jan Dul aktywnie wsp\u00f3\u0142pracowa\u0142 z naukowcami z Wydzia\u0142u Zarz\u0105dzania AGH, prowadz\u0105c \nwsp\u00f3lne badania z wykorzystaniem metodyki NCA\n. Jego wizyta by\u0142a dla nas cennym do\u015bwiadczeniem i inspiracj\u0105 do dalszych prac badawczych.\n\nSerdecznie dzi\u0119kujemy Profesorowi Janowi Dulowi za wizyt\u0119 i mo\u017cliwo\u015b\u0107 wsp\u00f3lnej wymiany wiedzy!\n\nPUCHAR DZIEKANA 2025\n\nPuchar Dziekana WZ 2025 dobieg\u0142 ko\u0144ca, pozostawiaj\u0105c niezapomniane wra\u017cenia i emocje. To wyj\u0105tkowe wydarzenie zgromadzi\u0142o mi\u0142o\u015bnik\u00f3w sport\u00f3w zimowych, kt\u00f3rzy mieli okazj\u0119 sprawdzi\u0107 swoje umiej\u0119tno\u015bci w rywalizacji narciarskiej i snowboardowej.\n\nSerdecznie gratulujemy wszystkim uczestnikom, a w szczeg\u00f3lno\u015bci zwyci\u0119zcom poszczeg\u00f3lnych kategorii:\n\nNarty \u2013 kategoria damska:\n\nPola Dziadkowiec\n\nWiktoria Zaruska\n\nPaulina Lozano\n\nNarty \u2013 kategoria m\u0119ska:\n\nJan Udaliszczew\n\nNikodem W\u0142odarczyk\n\nTomasz Kipiel\n\nSnowboard \u2013 kategoria damska:\n\nZuzanna Chrapek\n\nOliwia Trojszczak\n\nKinga Kamola\n\nSnowboard \u2013 kategoria m\u0119ska:\n\nPiotr Filipiak\n\nMateusz Mulka\n\nPawe\u0142 Krasicki\n\nDzi\u0119kujemy Wydzia\u0142owej Radzie Samorz\u0105du Student\u00f3w WZ AGH za profesjonaln\u0105 organizacj\u0119 wydarzenia oraz wszystkim, kt\u00f3rzy przyczynili si\u0119 do jego realizacji. Puchar Dziekana WZ to doskona\u0142a okazja do integracji, sportowej rywalizacji i doskonalenia umiej\u0119tno\u015bci narciarskich oraz snowboardowych.\n\nJu\u017c teraz zapraszamy na kolejn\u0105 edycj\u0119 w przysz\u0142ym roku. Do zobaczenia na stoku!\n\nJU\u017b OD MARCA RUSZA NOWY KIERUNEK STUDI\u00d3W!\n\nDigital Production for Sustainable Manufacturing\n\nDlaczego warto wybra\u0107 ten kierunek?\n\nNowoczesno\u015b\u0107 i zr\u00f3wnowa\u017cono\u015b\u0107\nKierunek \u0142\u0105czy nowoczesne technologie cyfrowe z zasadami zr\u00f3wnowa\u017conego rozwoju. Nauczysz si\u0119 projektowa\u0107 systemy produkcyjne minimalizuj\u0105ce wp\u0142yw na \u015brodowisko i wspieraj\u0105ce gospodark\u0119 o obiegu zamkni\u0119tym.\n\nMi\u0119dzynarodowe podej\u015bcie\nProgram oferuje mo\u017cliwo\u015b\u0107 podw\u00f3jnego dyplomowania z \nGuru Gobind Singh Indraprastha University\n w Indiach. Studenci zyskuj\u0105 cenne do\u015bwiadczenie mi\u0119dzynarodowe, co zwi\u0119ksza ich konkurencyjno\u015b\u0107 na rynku pracy.\n\nDoskonale perspektywy zawodowe\nAbsolwenci maj\u0105 szans\u0119 na atrakcyjne oferty pracy w dynamicznie rozwijaj\u0105cych si\u0119 sektorach przemys\u0142owych, takich jak zielone technologie, automatyzacja, czy globalne \u0142a\u0144cuchy dostaw.\n\nDost\u0119p do zaawansowanych laboratori\u00f3w\nStudenci korzystaj\u0105 z nowoczesnych technologii, takich jak VR, druk 3D czy IIoT, co zapewnia praktyczne umiej\u0119tno\u015bci niezb\u0119dne w przemy\u015ble 4.0.\n\nInterdyscyplinarno\u015b\u0107\nKierunek \u0142\u0105czy nauki techniczne z zarz\u0105dzaniem, co pozwala na holistyczne podej\u015bcie do problem\u00f3w produkcyjnych. Absolwenci s\u0105 przygotowani do zarz\u0105dzania procesami i zespo\u0142ami interdyscyplinarnymi.\n\nWsparcie kariery\nProgram oferuje wsp\u00f3\u0142prac\u0119 z czo\u0142owymi firmami, co umo\u017cliwia zdobycie do\u015bwiadczenia zawodowego ju\u017c podczas studi\u00f3w. Dzi\u0119ki tej sieci kontakt\u00f3w, absolwenci maj\u0105 przewag\u0119 na rynku pracy.\n\nGdzie mo\u017cesz pracowa\u0107 po uko\u0144czeniu studi\u00f3w?\n\nPrzedsi\u0119biorstwa produkcyjne\n \u2013 stanowiska takie jak in\u017cynier proces\u00f3w, kierownik produkcji.\n\nZielone technologie\n \u2013 tworzenie ekologicznych produkt\u00f3w i wdra\u017canie proces\u00f3w minimalizuj\u0105cych wp\u0142yw na \u015brodowisko.\n\nAutomatyzacja i AI\n \u2013 projektowanie system\u00f3w opartych na sztucznej inteligencji.\n\nGlobalne \u0142a\u0144cuchy dostaw\n \u2013 zarz\u0105dzanie procesami logistycznymi na skal\u0119 mi\u0119dzynarodow\u0105.\n\nJak wygl\u0105da program studi\u00f3w?\n\nCzas trwania\n: 3 semestry, studia magisterskie.\nProgram\n: Kursy obejmuj\u0105 cyfrowe projektowanie, zr\u00f3wnowa\u017con\u0105 produkcj\u0119, zarz\u0105dzanie zasobami.\nPraktyczne projekty\n: Praca w laboratoriach i realizacja projekt\u00f3w opartych na rzeczywistych wyzwaniach przemys\u0142owych.\nMi\u0119dzynarodowa wsp\u00f3\u0142praca\n: Wymiany studenckie i mo\u017cliwo\u015b\u0107 uzyskania podw\u00f3jnego dyplomu.\nWsp\u00f3\u0142praca z przemys\u0142em\n: Warsztaty i praktyki z liderami bran\u017cy.\n\nhttps://rekrutacja.agh.edu.pl/kierunki-studiow/digital-production-for-sustainable-manufacturing/\n\nZ rado\u015bci\u0105 informujemy, \u017ce nasi przedstawiciele \u2013 Prodziekan ds. Rozwoju dr in\u017c. Dariusz Sala oraz dr in\u017c. Dariusz Cicho\u0144 \u2013 uczestniczyli w obchodach 25-lecia\n\nGuru Gobind Singh Indraprastha University (GGSIPU), Delhi\n\nw Indiach. W trakcie wizyty oficjalnie rozpocz\u0119to wsp\u00f3\u0142prac\u0119 w ramach nowego programu studi\u00f3w z podw\u00f3jnym dyplomowaniem.\n\nProgram Digital Production for Sustainable Manufacturing umo\u017cliwia studentom odbycie dw\u00f3ch semestr\u00f3w w Polsce oraz dw\u00f3ch w Indiach, oferuj\u0105c wyj\u0105tkow\u0105 szans\u0119 zdobycia do\u015bwiadczenia w dw\u00f3ch r\u00f3\u017cnych systemach edukacji.\n\nPani dr hab. Joanna Kulczycka, prof. AGH w\u015br\u00f3d tegorocznych Laureat\u00f3w Zielonych Or\u0142\u00f3w Rzeczpospolitej\n\nZ przyjemno\u015bci\u0105 informujemy, \u017ce w kategorii \u201eTytanka\u201d nagrod\u0119 otrzyma\u0142a Pani dr hab. Joanna Kulczycka, prof. AGH. Zielone Or\u0142y Rzeczpospolitej zosta\u0142y wr\u0119czone po raz pi\u0105ty. Doceniono naukowc\u00f3w poszukuj\u0105cych proekologicznych innowacji oraz dzia\u0142alno\u015b\u0107 naukow\u0105 i spo\u0142ecznikowsk\u0105.\n\nSzczeg\u00f3\u0142y znajdziecie Pa\u0144stwo tutaj: \nhttps://klimat.rp.pl/klimat/walka-o-klimat/walka-o-klimat-zielona-konkurencyjnosc\n\nSerdecznie gratulujemy!\n\nMi\u0142o nam poinformowa\u0107, \u017ce Pani dr in\u017c. Anna Dubel zosta\u0142a powo\u0142ana na Cz\u0142onka Komitetu Nauk o Wodzie i Gospodarki Wodnej\n\nprzy Prezydium Polskiej Akademii Nauk na kadencj\u0119 2023 \u2013 2026\n\nSerdecznie gratulujemy!\n\nDziekan Wydzia\u0142u Zarz\u0105dzania AGH laureatem Krakowskich Dukat\u00f3w 2024. \n\nW\u00a0pi\u0105tek 15 listopada Dziekan naszego Wydzia\u0142u dr hab. in\u017c. Marek Dudek, prof. AGH podczas uroczystej gali \u015awi\u0119ta Izby Przemys\u0142owo-Handlowej w\u00a0Krakowie zosta\u0142 wyr\u00f3\u017cniony Krakowskim Dukatem w kategorii Kreator Przedsi\u0119biorczo\u015bci.\nJest to presti\u017cowe wyr\u00f3\u017cnienie dla przedsi\u0119biorc\u00f3w z sukcesami, kt\u00f3rzy osi\u0105gn\u0119li imponuj\u0105ce wyniki ekonomiczne oraz wykazali si\u0119 niezwyk\u0142\u0105 inwencj\u0105.\n\nSerdecznie gratulujemy!\n\nWi\u0119cej o uroczysto\u015bci\u00a0 oraz zdj\u0119cia\u00a0 znajduj\u0105 si\u0119 na stronie: \nhttps://dziennikpolski24.pl/bezcenne-krakowskie-dukaty-maja-juz-swoich-wlascicieli-izba-przemyslowohandlowa-swietowala-174-rocznice-powstania/ar/c3-18944967\n\nZ g\u0142\u0119bokim \u017calem informujemy, \u017ce odesz\u0142a Pani dr in\u017c. Alicja Nowi\u0144ska, wieloletni pracownik naszego Wydzia\u0142u. \n\nUroczysto\u015bci pogrzebowe odb\u0119d\u0105 si\u0119 w \u015brod\u0119, 6 listopada, o godzinie 12:20 na Cmentarzu Rakowickim w Krakowie.\n\nZa nami uroczyste obchody 50-lecia naszego Wydzia\n\u0142u. \nZ ca\u0142ego serca dzi\u0119kujemy za wszystkie ciep\u0142e s\u0142owa i \u017cyczenia, kt\u00f3re otrzymali\u015bmy z okazji naszego jubileuszu. Pa\u0144stwa wsparcie i uznanie dodaj\u0105 nam energii do dalszego dzia\u0142ania i przypominaj\u0105, jak wa\u017cne s\u0105 relacje, kt\u00f3re zbudowali\u015bmy przez te lata.\n\nSerdecznie zapraszamy do obejrzenia galerii zdj\u0119\u0107, kt\u00f3re uchwyci\u0142y magi\u0119 tego wydarzenia. \n\ud83d\udd17\n\nhttps://lnkd.in/dn84AkCb\n\nINAUGURACJE ROKU AKADEMICKIEGO 2024/25\n\nKa\u017cdego roku w pa\u017adzierniku czekaj\u0105 nas dwie inauguracje uczelniana i wydzia\u0142owa:\n\n4 pa\u017adziernika 2024 r. o godz. 11.00\n w auli AGH, z udzia\u0142em w\u0142adz uczelni oraz zaproszonych go\u015bci rozpocznie si\u0119 106. inauguracja w historii Akademii G\u00f3rniczo-Hutniczej.\n\nhttps://www.agh.edu.pl/wydarzenia/detail/s/inauguracja-roku-akademickiego-2024-2025\n\n11 pa\u017adziernika 2024 r. o godz. 12.00\n w auli AGH odb\u0119dzie si\u0119 uroczysta inauguracja roku naszego wydzia\u0142u. W tym roku po\u0142\u0105czona b\u0119dzie z uroczysto\u015bciami obchodu 50-lecia naszego Wydzia\u0142u\n\nhttps://wz50lat.agh.edu.pl\n\nMa\u0142opolska Noc Naukowc\u00f3w 2024 na WZ AGH\n\nhttps://nocnaukowcow.malopolska.pl/\n\nWydzia\u0142 Zarz\u0105dzania AGH r\u00f3wnie\u017c bierze udzia\u0142 w MNN 2024. Z tego powodu 27.09.2024 wieczorem otwieramy dla Naszych Go\u015bci trzy laboratoria wydzia\u0142owe. Na pasjonat\u00f3w nauki czekaj\u0105 pracownicy i studenci gotowi pokaza\u0107, jak si\u0119 bawimy nauk\u0105 na Wydziale Zarz\u0105dzania AGH.\u00a0 Ka\u017cde laboratorium prowadzi indywidualne zapisy na swoje warsztaty. Prosimy o korzystanie z podanych link\u00f3w.\n\n1) Nauka widoczna go\u0142ym okiem, czyli o tym jak eyetracker czyta Tw\u00f3j wzrok\n (\nhttps://www.zarz.agh.edu.pl/index.php/laboratoria)\n\nZe wzgl\u0119du na budow\u0119 oka, ostro i w pe\u0142nej gamie barw widzimy jedynie bardzo ma\u0142y obszar pola widzenia. Jego wielko\u015b\u0107 mo\u017cna por\u00f3wna\u0107 do wielko\u015bci kciuka. Przy korzystaniu z monitora o przek\u0105tnej 21\u201d, ten obszar to jedynie oko\u0142o 3% jego powierzchni. Dlatego np. dla tw\u00f3rc\u00f3w stron internetowych, autor\u00f3w reklam, projektant\u00f3w opakowa\u0144 czy grafik\u00f3w wa\u017cna jest informacja, gdzie patrzy odbiorca. Do tego w\u0142a\u015bnie s\u0142u\u017cy eyetracker. W czasie warsztat\u00f3w poznasz zasady jego dzia\u0142ania oraz sam b\u0119dziesz m\u00f3g\u0142 sprawdzi\u0107, na co tak naprawd\u0119 patrzysz.\n\nWyk\u0142adowcy Wydzia\u0142u Zarz\u0105dzania AGH specjalizuj\u0105cy si\u0119 w marketingu, neuromarketingu oraz marketingu sensorycznym wraz ze studentami z Ko\u0142a Naukowego promote.me \nzapraszaj\u0105 na warsztaty z wykorzystaniem eyetrackera do Laboratorium Innowacji Marketingowych\n\n(budynek D-14, ul. Gramatyka 10, sala 220, II pi\u0119tro) w godzinach 18.00-22.00\n\n\u00a0Warsztaty b\u0119d\u0105 odbywa\u0107 si\u0119 co 30 minut (18:00, 18:30, 19:00, 19:30, 20:00, 20:30, 21:00, 21:30). Obowi\u0105zuj\u0105 wcze\u015bniejsze zapisy na wybran\u0105 godzin\u0119 oraz limit miejsc \u2013 20 os\u00f3b na ka\u017cde warsztaty.\nLink do zapis\u00f3w: \nhttps://s.agh.edu.pl/l75id\n\n2) Warsztaty w Laboratorium Druku 3D\n (\nhttp://www.ilab.zarz.agh.edu.pl/\n)\n\nLaboratorium studenckie pod nazw\u0105 Engineering Innovation Lab (EIL) z certyfikatem firmy Makerbot (USA) produkuj\u0105cej profesjonalne drukarki 3D \u2013 to \nszansa na spotkanie\n 15 drukarek MakerBot Replikactor+, 1 drukarki MakerBot Z18 (wielkogabarytowa), 17 stacji roboczych graficznych Dell 32GB Ram + 512GB SSD +1T HDD z kartami graficznymi NVidia Quadro 4GB RAM, jednego przemys\u0142owego bezdotykowego skanera 3D \u015bwiat\u0142a strukturalnego firmy SmartTech3D 10MPix (zielone \u015bwiat\u0142o) wraz z osprz\u0119tem oraz \nprzetestowania oprogramowania in\u017cynierskiego\n Solidworks oraz \u00a0Geomagic Design X jako uzupe\u0142nienia do oprogramowania Solidworks s\u0142u\u017c\u0105ce przetwarzaniu wykonanego skanu 3D, oprogramowania Geomagic Control X s\u0142u\u017c\u0105cego por\u00f3wnywaniu zeskanowanego obiektu z jego modelem cyfrowym (np. kontrola jako\u015bci) wraz z osprz\u0119tem uzupe\u0142niaj\u0105cym\n\nNa wydarzenie zaprasza \nKo\u0142o naukowe WZ AGH Transpeed\n)\n\n(budynek D-14, ul. Gramatyka 10, sala 206) w godzinach 16-19\u00a0\u00a0\n\nLink do zapis\u00f3w: \nhttps://docs.google.com/forms/d/e/1FAIpQLSdmaEj51iici-vP4MJOP9rmIoxuXdSqWAVhT7hrY8j3sVR5mQ/viewform?usp=sf_link\n\n(Grupy\u00a0 15 osobowe co 30 minut)\n\n3) Warsztaty \u201eZarz\u0105dzanie produkcj\u0105 w okularach VR\u201d\n\nLaboratorium Komputerowego Wspomagania Proces\u00f3w Produkcyjnych \n(\nhttps://www.zarz.agh.edu.pl/index.php/laboratoria/\n) \nserdecznie zaprasza wszystkich ch\u0119tnych na warsztaty przedstawiaj\u0105ce mo\u017cliwo\u015bci, jakie oferuje laboratorium, a tak\u017ce sprawdzi\u0107 \u201ena \u017cywo\u201d jak wygl\u0105da wirtualna rzeczywisto\u015b\u0107 w wymiarze zarz\u0105dzania produkcj\u0105. Obecnie wspomaganie r\u00f3\u017cnych proces\u00f3w produkcyjnych jest wykorzystywane do tworzenia scenariuszy alternatywnych, prowadzenia wszechstronnych symulacji oraz prowadzenia rozwoju student\u00f3w. Uczestnicy warsztat\u00f3w b\u0119d\u0105 mogli skorzysta\u0107 z oprogramowania i urz\u0105dze\u0144 dost\u0119pnych w sali. Zapraszamy do budynku Wydzia\u0142u Zarz\u0105dzania AGH (D-14, ul. Gramatyka 10, sala 315) od godziny 16 do 19, w 1-godzinnych blokach, maksymalnie po 15 os\u00f3b, gdzie pod czujnym okiem prowadz\u0105cych b\u0119dziecie mogli wej\u015b\u0107 w \u015bwiat VR.\n\nZapisy pod linkiem: \nhttps://forms.office.com/e/XqPRzpk6LC\n\n(budynek D-14, ul. Gramatyka 10, sala 315) w godzinach 16-19\u00a0\n\nPrzedstawiamy nowe W\u0142adze Wydzia\u0142u Zarz\u0105dzania na kadencj\u0119 2024 \u2013 2028:\n\nDziekan \u2013 dr hab. in\u017c. Marek Dudek, prof. AGH\n\nProdziekan ds. Wsp\u00f3\u0142pracy \u2013 dr hab. in\u017c. Joanna Duda, prof. AGH\n\nProdziekan ds. Nauki \u2013 dr hab. in\u017c. Natalia Iwaszczuk, prof. AGH\n\nProdziekan ds. Kszta\u0142cenia \u2013 dr in\u017c. Ewa Prymon-Ry\u015b\n\nProdziekan ds. Rozwoju \u2013 dr in\u017c. Dariusz Sala\n\nProdziekan ds. Studenckich \u2013 dr in\u017c. S\u0142awomir Zi\u00f3\u0142kowski\n\nZ g\u0142\u0119bokim \u017calem zawiadamiamy, \u017ce w dniu 14 sierpnia 2024 r. zmar\u0142 dr in\u017c. Jerzy W\u0105chol, wieloletni nauczyciel akademicki naszego Wydzia\u0142u, cz\u0142onek Katedry Zarz\u0105dzania Organizacjami i Kapita\u0142em Spo\u0142ecznym.\n\nUroczysto\u015bci pogrzebowe odb\u0119d\u0105 si\u0119 w pi\u0105tek 23.08.2024 o godz. 15.00 w Ko\u015bciele p.w. Wszystkich \u015awi\u0119tych w Rudawie.\n\nJerzy W\u0105chol urodzi\u0142 si\u0119 28.02.1965 r. w Krakowie. Prac\u0119 na Wydziale Zarz\u0105dzania AGH rozpocz\u0105\u0142 w 1993 roku, pocz\u0105tkowo jako asystent w Katedrze Zarz\u0105dzania Przedsi\u0119biorstwem, a p\u00f3\u017aniej jako adiunkt naukowo-badawczy w Katedrze Marketingu i Zarz\u0105dzania Produkcj\u0105, nast\u0119pnie w Katedrze Zarz\u0105dzania Organizacjami, Kadrami i Prawa Gospodarczego, a po restrukturyzacji na Wydziale w Katedrze Zarz\u0105dzania Organizacjami i Kapita\u0142u Spo\u0142ecznego.\n\nJest autorem 143 publikacji naukowych. Jego obszarem naukowo-badawczym by\u0142a tematyka zwi\u0105zana z funkcjonowaniem oraz rozwojem przedsi\u0119biorstw. Jego publikacje dotycz\u0105 zagadnie\u0144 zwi\u0105zanych z zarz\u0105dzaniem w obliczu kryzys\u00f3w gospodarczych, rozwojem przedsi\u0119biorstw w warunkach globalnych, zr\u00f3wnowa\u017conym rozwojem oraz czynnikami kreuj\u0105cymi rozw\u00f3j spo\u0142ecze\u0144stwa informacyjnego.\n\nWyniki swoich prac prezentowa\u0142 na licznych konferencjach krajowych i zagranicznych.\n\nJerzy W\u0105chol by\u0142 te\u017c lubianym przez student\u00f3w dydaktykiem. Prowadzi\u0142 zaj\u0119cia z takich przedmiot\u00f3w jak: Nadz\u00f3r korporacyjny, Metody organizacji i zarz\u0105dzania, Zarz\u0105dzanie rozwojem przedsi\u0119biorstwa, Przedsi\u0119biorstwo w gospodarce globalnej, Nadz\u00f3r Korporacyjny, Zarz\u0105dzanie Przedsi\u0119biorstwem, Multimedia w zarz\u0105dzaniu.\n\nBy\u0142 \u017cyczliw\u0105, pogodn\u0105 i niezwykle ciep\u0142\u0105 osob\u0105, gotowy zawsze nie\u015b\u0107 pomoc innym.\n\nPozostanie na zawsze w naszych sercach i w naszej pami\u0119ci.\n\nDr hab. in\u017c. Marek Dudek, prof. AGH ponownie Dziekanem Wydzia\u0142u Zarz\u0105dzania ! \n\nMi\u0142o nam poinformowa\u0107, \u017ce dr hab. in\u017c. Marek Dudek, prof. AGH zosta\u0142 wskazany przez JM Rektora na Dziekana Wydzia\u0142u Zarz\u0105dzania na kadencj\u0119 2024-2028. Formalny akt powo\u0142ania zostanie wr\u0119czony 1 wrze\u015bnia br.\n\nSerdecznie gratulujemy!\n\nPierwsza edycja studi\u00f3w MBA ju\u017c za nami! \n\nZ rado\u015bci\u0105 informujemy, \u017ce zako\u0144czy\u0142a si\u0119 w\u0142a\u015bnie I edycja studi\u00f3w MBA na naszym Wydziale.\n\n5 lipca br. JM Rektor AGH prof. dr hab. in\u017c. Jerzy Lis wr\u0119czy\u0142 absolwentom certyfikaty zako\u0144czenia studi\u00f3w MBA.\n\nSerdecznie wszystkim gratulujemy!\n\nRanking Uczelni Akademickich\n\nW tegorocznym Rankingu Uczelni Akademickich, przygotowanym przez Fundacj\u0119 Edukacyjn\u0105 Perspektywy, AGH kolejny raz znalaz\u0142a si\u0119 w czo\u0142\u00f3wce polskich uczelni, zajmuj\u0105c czwarte miejsce w zestawieniu og\u00f3lnym oraz drugie w typie uczelni technicznych w tegorocznym.\n\nNasze kierunki zaj\u0119\u0142y kolejno:\n\n3 miejsce \u2013 Zarz\u0105dzanie i In\u017cynieria produkcji\n\n4 miejsce \u2013 Informatyka i Ekonometria\n\n13 miejsce \u2013 Zarz\u0105dzanie\n\nKN Transpeed z nagrod\u0105 podczas Hyperloop Global Week w (Toronto, Kanada)\n\n22 -26 maja br. podczas Hyperloop Global Week w Toronto (Kanada) KN Transpeed zaprezentowa\u0142o referaty w dw\u00f3ch kategoriach: technicznej i nietechnicznej. W kategorii nietechnicznej zdobyli nagrod\u0119 za najlepsz\u0105 prezentacj\u0119!Hyperloop Global Week to mi\u0119dzynarodowe spotkanie po\u015bwi\u0119cone technologii hyperloop, w ramach kt\u00f3rego zorganizowano konferencje, warsztaty, panele dyskusyjne i wystawy, gromadz\u0105c ekspert\u00f3w, innowator\u00f3w i interesariuszy z ca\u0142ego \u015bwiata.\n\nSerdecznie gratulujemy!\n\nWizyta Profesora Gagan Deep Sharma na Wydziale Zarz\u0105dzania \n\nW tym tygodniu go\u015bcimy na naszym Wydziale prof. Gagan Deep Sharma z Guru Gobind Singh Indraprastha University. z University School of Management Studies w New Delhi. Wczoraj odby\u0142o si\u0119 spotkanie u JM Rektora AGH, w kt\u00f3rym uczestniczyli prof. Gagan Deep Sharma, Prorektor ds. Wsp\u00f3\u0142pracy AGH prof. Rafa\u0142 Wi\u015bniowski oraz nasi przedstawiciele na czele z Dziekanem prof. Markiem Dudkiem oraz dr in\u017c. Dariuszem Sal\u0105 i dr in\u017c. Dariuszem Cichoniem.\n\nIII miejsce naszych Student\u00f3w w Og\u00f3lnopolskich Uczelnianych Igrzyskach Zarz\u0105dzania Projektami PMI PC!\n\nTeam AGH sk\u0142adaj\u0105cy si\u0119 ze student\u00f3w III roku Zarz\u0105dzania z Naszego Wydzia\u0142u bra\u0142 udzia\u0142 w Og\u00f3lnopolskich Uczelnianych Igrzyskach Zarz\u0105dzania Projektami PMI PC. Do fina\u0142u zakwalifikowa\u0142o si\u0119 tylko 10 zespo\u0142\u00f3w z ca\u0142ej Polski, w tym My. Fina\u0142 Igrzysk odby\u0142 si\u0119 w Warszawie 20 kwietnia 2024. Ostatecznie w Igrzyskach Team AGH zaj\u0105\u0142 III miejsce !!! Studenci tworz\u0105cy Team AGH to: Gabriela Zi\u0119ba, Pawe\u0142 Ciaputa, Adrian Gryz\u0142o, Marek Golba, Micha\u0142 Fr\u0105ckowiak, a opiekunk\u0105 zespo\u0142u by\u0142a Pani dr Agnieszka Peszko.\n\nPodpisanie listu intencyjnego mi\u0119dzy AGH, YABIMO NORGE AS, Krakowski Holding Komunalny S.A. oraz Miejskie Przedsi\u0119biorstwo Energetyki Cieplnej S.A.\n\n17.04. 2024 r. podpisano list intencyjny dotycz\u0105cy wsp\u00f3\u0142pracy w zakresie przygotowania oraz oraz prowadzenia studi\u00f3w podyplomowych i innych form kszta\u0142cenia dla energetyki wiatrowej, wodorowej, j\u0105drowej i komunalnej. Okre\u015blono og\u00f3lne zasady wsp\u00f3\u0142pracy i uczestnictwa w przygotowaniu i realizacji organizowanych projekt\u00f3w. Z ramienia AGH zaanga\u017cowane w projekt s\u0105 Wydzia\u0142y: Zarz\u0105dzania oraz Energetyki i Paliw.\n\nNowy projekt \u201ePRO-SLO. PRO-SLO PhD Winter/Summer School\u201d \n\nAkademia G\u00f3rniczo-Hutnicza im. Stanis\u0142awa Staszica w Krakowie realizuje projekt dofinansowany w ramach programu Horyzont Europa pt. \u201e\nPRO-SLO. PRO-SLO PhD Winter/Summer School\u201d\n\nOkres realizacji: 2023-10-01 \u2013 2026-09-30\n\nCelem projektu PRO-SLO jest wype\u0142nienie luki pomi\u0119dzy dzia\u0142alno\u015bci\u0105 w sektorze surowc\u00f3w a dyskursem gospodarczym, spo\u0142ecznym i etycznym oraz przygotowanie profesjonalnego personelu niezb\u0119dnego do zapewnienia spo\u0142ecznego przyzwolenia na dzia\u0142alno\u015b\u0107 w tym sektorze (ang. Social Licence to Operate, SLO), poprzez szkolenie doktorant\u00f3w i student\u00f3w drugiego stopnia maj\u0105ce na celu dog\u0142\u0119bne poznanie z\u0142o\u017conego procesu SLO i pe\u0142nienie roli ambasador\u00f3w przemys\u0142u surowcowego. Podstaw\u0105 projektu jest unikalne konsorcjum ekspert\u00f3w SLO reprezentuj\u0105cych wszystkie strony tr\u00f3jk\u0105ta wiedzy (badania, edukacja, innowacje), kt\u00f3rzy b\u0119d\u0105 odpowiedzialni za przygotowanie szko\u0142y PRO-SLO. Szko\u0142a b\u0119dzie zorganizowana przy wykorzystaniu innowacyjnych metod nauczania/uczenia si\u0119, uzupe\u0142nionych wyprawami terenowymi, eksperymentami behawioralnymi i ocenami opartymi na wyzwaniach. Nieformalna/formalna wymiana wiedzy b\u0119dzie wspierana przez mentor\u00f3w z przemys\u0142u. Zgodnie z europejskim \u201ePlanem dzia\u0142a\u0144 w dziedzinie edukacji cyfrowej\u201d, szko\u0142a b\u0119dzie mia\u0142a format asynchroniczny/synchroniczny z jasn\u0105 \u015bcie\u017ck\u0105 uczenia si\u0119. Szko\u0142a PRO-SLO umo\u017cliwi doktorantom i studentom zrozumienie, refleksj\u0119, dyskusj\u0119, negocjowanie i rozwi\u0105zywanie wyzwa\u0144 na r\u00f3\u017cnych etapach procesu SLO. Po pomy\u015blnym uko\u0144czeniu szko\u0142y PRO-SLO, uczestnicy pozyskaj\u0105 wymagan\u0105 wiedz\u0119, umiej\u0119tno\u015bci i postawy kluczowe dla skutecznej realizacji zada\u0144 w zakresie z\u0142o\u017conego procesu SLO. Przyniesie to nie tylko korzy\u015bci doktorantom i studentom, ale tak\u017ce spo\u0142ecze\u0144stwu obywatelskiemu i sektorowi surowc\u00f3w. Wszystko to zostanie zapewnione dzi\u0119ki atrakcyjno\u015bci i elastyczno\u015bci programu szko\u0142y PRO-SLO, zar\u00f3wno pod wzgl\u0119dem tematycznym, jak i pedagogicznym.\n\nKierownik Projektu ze strony AGH: dr hab. Joanna Kulczycka, prof. uczelni\n\nWarto\u015b\u0107 projektu dla AGH : 57 081,00\u00a0 EUR \u00a0\u00a0\n\nStopie\u0144 doktora dla zagranicznego doktoranta po raz pierwszy na Wydziale Zarz\u0105dzania\u00a0\n\nRada Dyscypliny Nauki o Zarz\u0105dzaniu i Jako\u015bci AGH, kt\u00f3ra funkcjonuje na naszym Wydziale, nada\u0142a po raz pierwszy stopie\u0144 doktora zagranicznemu doktorantowi.\n\nPani Salima Agaisina Ibrayeva z Kazachstanu w dniu\u00a0 16 listopada br.\u00a0 obroni\u0142a prac\u0119 doktorsk\u0105 nt. \u201eSuccess factors of IT project management in a country developing innovative economy \u2013 case of Kazakhstan\u201d,\u00a0 kt\u00f3rej promotorem by\u0142 dr hab. in\u017c. Andrzej Pali\u0144ski, prof. AGH.\n\nSerdecznie gratulujemy!\n\nNajlepsi dydaktycy na Wydziale Zarz\u0105dzania\u00a0 \n\nProrektor ds. Kszta\u0142cenia AGH wraz z Pe\u0142nomocnikiem Rektora ds. Kszta\u0142cenia AGH, na podstawie wynik\u00f3w ankietyzacji student\u00f3w oceniaj\u0105cej prowadz\u0105cych zaj\u0119cia dydaktyczne nagrodzili trzech prowadz\u0105cych, kt\u00f3rzy wyr\u00f3\u017cnili si\u0119 ogromnym zaanga\u017cowaniem i pe\u0142nym profesjonalizmem podczas prowadzenia zaj\u0119\u0107 dydaktycznych na Wydziale Zarz\u0105dzania. Jedne z najlepszych ocen studenckich w semestrze letnim roku akademickiego 2022/2023 otrzymali:\n\nDr hab. in\u017c. Piotr \u0141ebkowski, prof. uczelni\n\nDr Agnieszka Peszko\n\nMgr Tomasz Wiero\u0144ski\n\n\u00a0Serdecznie gratulujemy!\n\nSpotkanie W\u0142adz Wydzia\u0142u z delegacj\u0105 z Chin \n\nW dniu 24 lipca br. mieli\u015bmy przyjemno\u015b\u0107 go\u015bci\u0107 przedstawicieli z \nShanghai Lixin University of Accounting and Finance \n\u2013 \nProfesor\u00f3w Bo Haibao oraz Cxiao Benhua. \n\nWizyta go\u015bci z Chin by\u0142a okazj\u0105 do rozmowy na temat wsp\u00f3\u0142pracy polsko-chi\u0144skiej.\n\nAGH\n\nw czo\u0142\u00f3wce Rankingu Perspektyw\n\nW tegorocznym Rankingu Szk\u00f3\u0142 Wy\u017cszych, przygotowanym przez Fundacj\u0119 Edukacyjn\u0105 Perspektywy, AGH zaj\u0119\u0142a ponownie czwarte miejsce w zestawieniu og\u00f3lnym uczelni oraz drugie miejsce w kategorii uczelni technicznych.\n\nKierunki studi\u00f3w prowadzone na\u00a0 Wydziale Zarz\u0105dzania r\u00f3wnie\u017c zdoby\u0142y uznanie. \u00a0\u00a0\n\nZarz\u0105dzanie i In\u017cynieria Produkcji\n uplasowa\u0142o si\u0119 na trzecim miejscu,\n Informatyka i Ekonometria\n na czwartym miejscu, a \nZarz\u0105dzanie\n na 12.\n\nSzczeg\u00f3\u0142y na: \nhttps://2023.ranking.perspektywy.pl/\u2026/ranking-kierunkow\u2026\n\nMBA TECH \n\nLead the TECH \u2013 Like never before!\n\n31 marca 2023 r. w hotelu Sheraton w Krakowie odby\u0142a si\u0119 inauguracja projektu \nMBA TECH \nz inicjatywy Akademii G\u00f3rniczo-Hutniczej i Wydzia\u0142u Zarz\u0105dzania. Wydarzenie u\u015bwietni\u0142 swoj\u0105 obecno\u015bci\u0105 JM Rektor AGH \u2013 prof. dr hab. in\u017c. Jerzy Lis, Dziekan Wydzia\u0142u Zarz\u0105dzania \u2013 dr hab. in\u017c. Marek Dudek, prof. AGH, Dyrektor MBA \u2013 dr Murat Colak, prof. AGH, eksperci znanych i cenionych firm oraz pracownicy naukowi z AGH.\n\nAtutem studi\u00f3w Master of Business Administration prowadzonych na AGH tylko w j\u0119zyku angielskim jest po\u0142\u0105czenie technologii, in\u017cynierii, informatyki i nauk humanistycznych. Naszym priorytetem jest poszerzenie kompetencji uczestnik\u00f3w studi\u00f3w o umiej\u0119tno\u015bci i wiedz\u0119, kt\u00f3re s\u0105 przydatne w dynamicznym biznesowym otoczeniu technologicznym.\n\nStudia MBA TECH b\u0119d\u0105 koordynowane przez Wydzia\u0142 Zarz\u0105dzania: \nhttps://www.mba.agh.edu.pl\n\nInformacje nt. wydarzenia: \nhttps://www.agh.edu.pl/aktualnosci/detail/lead-the-tech-like-never-before-w-agh-stratuja-studia-mba\n\nWysoka ocena dzia\u0142alno\u015bci naukowej i dydaktycznej AGH\n\nMinister Edukacji i Nauki dr hab. Przemys\u0142aw Czarnek przekaza\u0142 w formie wydanej decyzji administracyjnej informacje o zako\u0144czeniu procesu oceny dzia\u0142alno\u015bci naukowej za lata 2017 \u2013 2021. Dyscyplinie\u00a0\nekonomia i finanse\n na AGH przyznano kategori\u0119 naukow\u0105 A, a dyscyplinie \nnauki o zarz\u0105dzaniu i jako\u015bci\n \u2013 kategori\u0119 naukow\u0105 B+.\n\nJest nam r\u00f3wnie\u017c niezmiernie mi\u0142o poinformowa\u0107, \u017ce Prezydium Polskiej Komisji Akredytacyjnej wyda\u0142o pozytywn\u0105 ocen\u0119 programow\u0105 kierunk\u00f3w zarz\u0105dzanie oraz informatyka i ekonometria prowadzonych na\u00a0 poziomie studi\u00f3w pierwszego i drugiego stopnia o profilu og\u00f3lnoakademickim na Wydziale Zarz\u0105dzania AGH.\u00a0 \u00a0 \n\nSTUDIA \u2013\u00a0Atrakcyjna oferta kszta\u0142cenia przez ca\u0142e \u017cycie\n\n Studia licencjackie i in\u017cynierskie\n\n Zdob\u0105d\u017a solidne fundamenty praktycznie zorientowanej wiedzy akademickiej. \n\n Studia magisterskie\n\n Rozwijaj ekonomiczne i techniczne kwalifikacje po\u017c\u0105dane na rynku pracy. \n\nStudia doktoranckie\n\n Kreuj innowacyjn\u0105 wiedz\u0119 z zakresu zarz\u0105dzania i nowoczesnych technologii.\n\nStudia podyplomowe\n\n Uzyskaj nowe kwalifikacje zawodowe i ich potwierdzenie.\n\nSTUDIA PO ANGIELSKU\n\nKURSY I SZKOLENIA\n\nORGANIZACJA \u2013\u00a0Przyjazne warunki rozwoju zawodowego i naukowego\n\nZesp\u00f3\u0142 Obs\u0142ugi Student\u00f3w studia stacjonarne\n\nDziekanat studi\u00f3w doktoranckich\n\nInfrastruktura Wydzia\u0142u\n\nZesp\u00f3\u0142 Obs\u0142ugi Student\u00f3w studia niestacjonarne\n\nObs\u0142uga studi\u00f3w podyplomowych i kurs\u00f3w\n\ne-Wydzia\u0142\n\nWYDZIA\u0141 \u2013\u00a0Nowoczesna infrastruktura naukowo-dydaktyczna\n\nO NAS\n\nWydzia\u0142 Zarz\u0105dzania pe\u0142ni funkcj\u0119 akademickiej szko\u0142y biznesu i nowoczesnych technologii AGH.\n Kszta\u0142cimy student\u00f3w w bardzo r\u00f3\u017cnorodnym i przydatnym zakresie kompetencji zawodowych co otwiera naszym absolwentom szerokie mo\u017cliwo\u015bci zatrudnienia. Zajmujemy wysok\u0105 pozycj\u0119 naukow\u0105 w obszarze nauk o zarz\u0105dzaniu, in\u017cynierii produkcji, informatyce i ekonomii potwierdzon\u0105 kategori\u0105 naukow\u0105 A.\n\nwi\u0119cej >>\n\nW\u0142adze Wydzia\u0142u\n\nJednostki naukowe\n\n Administracja Wydzia\u0142u\n\nWsp\u00f3\u0142praca i absolwenci\n\nNAUKA \u2013\u00a0Kreowanie i transfer innowacyjnej wiedzy ekonomicznej i technicznej\n\nThe Circular Economy Conception Towards Ecoinnovations And Sustainability Of Regions\n\nBadania i granty\n\nPost\u0119powania awansowe\n\nNaukowy ruch studencki\n\nCzasopisma Wydawnictwa AGH\n\nKonferencje naukowe\n\nBiblioteka wydzia\u0142owa\n\nStudia\n\nStudia licencjackie i in\u017cynierskie\n\nStudia magisterskie\n\nStudia po angielsku\n\nStudia doktoranckie\n\nStudia podyplomowe\n\nKursy i szkolenia\n\nKierunki studi\u00f3w\n\nJako\u015b\u0107 kszta\u0142cenia\n\nZintegrowany program rozwoju\n\nOrganizacja\n\nZesp\u00f3\u0142 Obs\u0142ugi Student\u00f3w studia stacjonarne\n\nZesp\u00f3\u0142 Obs\u0142ugi Student\u00f3w studia niestacjonarne\n\nInfrastruktura Wydzia\u0142u\n\ne-Wydzia\u0142\n\nWydzia\u0142\n\nO nas\n\nW\u0142adze Wydzia\u0142u\n\nJednostki naukowe\n\nLaboratoria\n\nAdministracja Wydzia\u0142u\n\nSamorz\u0105d student\u00f3w i doktorant\u00f3w\n\nWsp\u00f3\u0142praca\n\nGalerie\n\ncovid19\n\nDni otwarte\n\nNauka\n\nBadania i granty\n\nPost\u0119powania awansowe\n\nCzasopisma naukowe\n\nKonferencje naukowe\n\nNaukowy ruch studencki\n\nBiblioteka wydzia\u0142owa", "metadata": {"url": "https://www.zarz.agh.edu.pl/", "title": "Wydzia\u0142 Zarz\u0105dzania AGH | Wydzia\u0142 Zarz\u0105dzania AGH", "depth": 2, "duplicate": false, "content_hash": "a6f6436733f05520bd825e376b58e013", "word_count": 3577, "headings": [{"level": 2, "text": "Witamy na stronie Wydzia\u0142u Zarz\u0105dzania AGH"}, {"level": 2, "text": "AKTUALNO\u015aCI"}, {"level": 4, "text": ""}, {"level": 4, "text": ""}, {"level": 4, "text": ""}, {"level": 4, "text": ""}, {"level": 4, "text": ""}, {"level": 3, "text": "Digital Production for Sustainable Manufacturing"}, {"level": 4, "text": "Dlaczego warto wybra\u0107 ten kierunek?"}, {"level": 3, "text": "Gdzie mo\u017cesz pracowa\u0107 po uko\u0144czeniu studi\u00f3w?"}, {"level": 3, "text": "Jak wygl\u0105da program studi\u00f3w?"}, {"level": 4, "text": ""}, {"level": 4, "text": ""}, {"level": 4, "text": ""}, {"level": 4, "text": ""}, {"level": 4, "text": ""}, {"level": 4, "text": ""}, {"level": 4, "text": ""}, {"level": 4, "text": ""}, {"level": 4, "text": ""}, {"level": 4, "text": ""}, {"level": 4, "text": ""}, {"level": 2, "text": "Dr hab. in\u017c. Marek Dudek, prof. AGH ponownie Dziekanem Wydzia\u0142u Zarz\u0105dzania !"}, {"level": 4, "text": ""}, {"level": 2, "text": "Pierwsza edycja studi\u00f3w MBA ju\u017c za nami!"}, {"level": 4, "text": ""}, {"level": 2, "text": "Ranking Uczelni Akademickich"}, {"level": 4, "text": ""}, {"level": 2, "text": "KN Transpeed z nagrod\u0105 podczas Hyperloop Global Week w (Toronto, Kanada)"}, {"level": 4, "text": ""}, {"level": 2, "text": "Wizyta Profesora Gagan Deep Sharma na Wydziale Zarz\u0105dzania"}, {"level": 4, "text": ""}, {"level": 2, "text": "III miejsce naszych Student\u00f3w w Og\u00f3lnopolskich Uczelnianych Igrzyskach Zarz\u0105dzania Projektami PMI PC!"}, {"level": 4, "text": ""}, {"level": 2, "text": "Podpisanie listu intencyjnego mi\u0119dzy AGH, YABIMO NORGE AS, Krakowski Holding Komunalny S.A. oraz Miejskie Przedsi\u0119biorstwo Energetyki Cieplnej S.A."}, {"level": 4, "text": ""}, {"level": 2, "text": "Nowy projekt \u201ePRO-SLO. PRO-SLO PhD Winter/Summer School\u201d"}, {"level": 4, "text": ""}, {"level": 2, "text": "Stopie\u0144 doktora dla zagranicznego doktoranta po raz pierwszy na Wydziale Zarz\u0105dzania"}, {"level": 4, "text": ""}, {"level": 2, "text": "Najlepsi dydaktycy na Wydziale Zarz\u0105dzania"}, {"level": 4, "text": ""}, {"level": 2, "text": "Spotkanie W\u0142adz Wydzia\u0142u z delegacj\u0105 z Chin"}, {"level": 4, "text": ""}, {"level": 2, "text": "AGHw czo\u0142\u00f3wce Rankingu Perspektyw"}, {"level": 4, "text": ""}, {"level": 2, "text": "MBA TECH"}, {"level": 2, "text": "Wysoka ocena dzia\u0142alno\u015bci naukowej i dydaktycznej AGH"}, {"level": 2, "text": ""}, {"level": 2, "text": "STUDIA \u2013\u00a0Atrakcyjna oferta kszta\u0142cenia przez ca\u0142e \u017cycie"}, {"level": 4, "text": "Studia licencjackie i in\u017cynierskie"}, {"level": 4, "text": "Studia magisterskie"}, {"level": 4, "text": "Studia doktoranckie"}, {"level": 4, "text": "Studia podyplomowe"}, {"level": 2, "text": "ORGANIZACJA \u2013\u00a0Przyjazne warunki rozwoju zawodowego i naukowego"}, {"level": 2, "text": "WYDZIA\u0141 \u2013\u00a0Nowoczesna infrastruktura naukowo-dydaktyczna"}, {"level": 2, "text": "O NAS"}, {"level": 2, "text": "NAUKA \u2013\u00a0Kreowanie i transfer innowacyjnej wiedzy ekonomicznej i technicznej"}, {"level": 3, "text": "Studia"}, {"level": 3, "text": "Organizacja"}, {"level": 3, "text": "Wydzia\u0142"}, {"level": 3, "text": "Nauka"}, {"level": 3, "text": ""}, {"level": 3, "text": ""}, {"level": 3, "text": ""}, {"level": 3, "text": ""}]}}