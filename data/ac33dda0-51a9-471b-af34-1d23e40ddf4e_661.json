{"content": "# Jan Stanis\u0142aw Janowski \u2013 Historia AGH\n\nURL: https://historia.agh.edu.pl/mediawiki/index.php?title=Jan_Stanis%C5%82aw_Janowski&oldid=74989\nCrawled: 2025-03-19 21:57:48\n\nJan Stanis\u0142aw Janowski\n\nZ Historia AGH\n\nWersja z dnia 09:34, 24 sty 2023 autorstwa \nSabina.Olszyk\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nJan Stanis\u0142aw Janowski\n\nNazwisko\n\nJanowski\n\nImi\u0119 / imiona\n\nJan Stanis\u0142aw\n\nTytu\u0142y / stanowiska\n\nProf. zw. dr hab. in\u017c.\n\nTytu\u0142y honorowe AGH\n\nZas\u0142u\u017cony dla AGH\n, \nDoktor Honoris Causa AGH\n\nData urodzenia\n\n20 czerwca 1928\n\nMiejsce urodzenia\n\nKielce\n\nData \u015bmierci\n\n3 kwietnia 1998\n\nMiejsce \u015bmierci\n\nKrak\u00f3w\n\nDyscyplina/specjalno\u015bci\n\nmetalurgia\n, \nin\u017cynieria materia\u0142owa\n\nPe\u0142nione funkcje\n\nRektor AGH (1987\u20131993)\n\nWydzia\u0142\n\nWydzia\u0142 Metalurgii i In\u017cynierii Materia\u0142owej\n\nRok przyznania doktoratu h.c. AGH\n\n1997\n\nPow\u00f3d przyznania doktoratu h.c. AGH\n\nza wybitne zas\u0142ugi dla rozwoju Akademii G\u00f3rniczo-Hutniczej, nauk metalurgicznych oraz za wk\u0142ad w kszta\u0142towanie polityki naukowej w Polsce\n\nOdznaczenia i nagrody\n\nKrzy\u017c Oficerski Orderu Odrodzenia Polski\n, \nKrzy\u017c Komandorski Orderu Odrodzenia Polski\n, \nKrzy\u017c Komandorski z Gwiazd\u0105 Orderu Odrodzenia Polski\n, \nZ\u0142oty Krzy\u017c Zas\u0142ugi\n, \nMedal Komisji Edukacji Narodowej\n, \nodznaka tytu\u0142u honorowego \"Zas\u0142u\u017cony Nauczyciel Polskiej Rzeczypospolitej Ludowej\n, \nOdznaka Tysi\u0105clecia Pa\u0144stwa Polskiego\n\nFunkcje\nGdzie\nod\ndo\nDziekan\nWydzia\u0142 Metalurgiczny\n1972\n1978\nProrektor\nAGH\n1978\n1981\nRektor\nAGH\n1987\n1993\n\nProf. zw. dr hab. in\u017c. \nJan Stanis\u0142aw Janowski\n (1928\u20131998)\n\nDyscyplina/specjalno\u015bci: metalurgia, in\u017cynieria materia\u0142owa\n\nNota biograficzna\n\nUrodzi\u0142 si\u0119 20 czerwca 1928 roku w\u00a0Kielcach. Zmar\u0142 3\u00a0kwietnia 1998\u00a0roku w\u00a0Krakowie i\u00a0tam te\u017c pochowany na Cmentarzu Rakowickim.\n\nW 1947 roku rozpocz\u0105\u0142 studia na Wydziale Hutniczym Akademii G\u00f3rniczej. Prac\u0119 dyplomow\u0105 obroni\u0142 z wynikiem bardzo dobrym z wyr\u00f3\u017cnieniem 16 lutego 1952 roku, uzyskuj\u0105c tytu\u0142 in\u017cyniera metalurga i stopie\u0144 magistra nauk technicznych. Ju\u017c w czasie studi\u00f3w, od 1 maja 1950 roku do 31 sierpnia 1951 roku, by\u0142 m\u0142odszym asystentem w Zak\u0142adzie Technologii Ciep\u0142a i Paliwa, kierowanym przez prof. dr. in\u017c. Romana Dawidowskiego. Na podstawie nakazu pracy zosta\u0142 przyj\u0119ty \u2013 od 1 maja 1952 roku \u2013 do Biura Projekt\u00f3w Przemys\u0142u Materia\u0142\u00f3w Budowlanych w Krakowie na stanowisko projektanta w Pracowni Techniki Cieplnej. W latach 1953\u20131955 by\u0142 zast\u0119pc\u0105 kierownika zespo\u0142u, kt\u00f3ry po raz pierwszy po wojnie wykona\u0142 bilanse cieplne wszystkich piec\u00f3w obrotowych w kraju.\n\nDo przerwanej pracy dydaktycznej w AGH powr\u00f3ci\u0142 w 1954 roku, pocz\u0105tkowo na stanowisko starszego asystenta, a nast\u0119pnie - od 1 wrze\u015bnia 1957 roku - adiunkta w Katedrze Metalurgii Sur\u00f3wki na \nWydziale Metalurgicznym\n. Stopie\u0144 naukowy doktora nauk technicznych uzyska\u0142 w marcu 1963 roku na podstawie pracy \u201eProces redukcji rud \u017celaza w zale\u017cno\u015bci od warunk\u00f3w ich rozk\u0142adu\u201d, stopie\u0144 naukowy doktora habilitowanego nauk technicznych otrzyma\u0142 w pa\u017adzierniku 1968 roku na podstawie rozprawy \u201eOcena r\u00f3wnowagi proces\u00f3w redukcyjnych tlenk\u00f3w \u017celaza w warunkach zbli\u017conych do strefy rezerwy w szybie wielkiego pieca\u201d. Tytu\u0142 naukowy profesora nadzwyczajnego otrzyma\u0142 w 1972 roku, za\u015b profesora zwyczajnego w 1978 roku. W 1964 roku otrzyma\u0142 stanowisko kierownika Zak\u0142adu Metalurgii Sur\u00f3wki w Katedrze o tej samej nazwie, a nast\u0119pnie kolejno funkcj\u0119 Dziekana Wydzia\u0142u Metalurgicznego w latach 1972\u20131978 (dwie kadencje), dyrektora Instytutu Metalurgii w latach 1974\u20131978, prorektora akademii w latach 1978\u20131981, kierownika Zak\u0142adu Wielkopiecownictwa od 1980 do 1987 roku i w latach 1987\u20131993 dwukrotnie piastowa\u0142 najwy\u017csz\u0105 godno\u015b\u0107 Akademii \u2013 by\u0142 jej rektorem.\n\nPonadto w latach 1961\u20131967 wyk\u0142ada\u0142 na Politechnice \u015al\u0105skiej. W okresie 1\u201331 lipca 1959 roku by\u0142 cz\u0142onkiem 12-osobowej delegacji pracownik\u00f3w AGH, kt\u00f3ra pod przewodnictwem prof. Wac\u0142awa Leskiewicza wizytowa\u0142a zak\u0142ady hutnicze NRD, RFN, Belgii, Francji, Szwajcarii i Austrii. Od 15 wrze\u015bnia do 15 grudnia 1972 roku przebywa\u0142 na stypendium ONZ w Royal College of Technology w Sztokholmie. W latach 1973\u20131976 wchodzi\u0142 w sk\u0142ad Rady Naukowej Instytutu In\u017cynierii Materia\u0142owej AGH.\n\nDzia\u0142acz polityczny, uczestnik obrad \u201eokr\u0105g\u0142ego sto\u0142u\u201d, wiceprezes Rady Ministr\u00f3w w\u00a0latach 1989\u20131991, minister i\u00a0pose\u0142 na Sejm (1976\u201391), kierownik Urz\u0119du Post\u0119pu Technicznego i\u00a0Wdro\u017ce\u0144. Wieloletni przewodnicz\u0105cy krakowskiej instancji SD.\n\nAutor ok. 180 prac naukowo-badawczych i\u00a0ekspertyz z\u00a0zakresu wielkopiecownictwa, redukcji, w\u0142asno\u015bci i\u00a0struktury tlenk\u00f3w \u017celaza i\u00a0tworzyw metali. Tw\u00f3rca i\u00a0pierwszy przewodnicz\u0105cy Zespo\u0142u Akademicko-Gospodarczego Hutnictwa.\n\nDzia\u0142acz oraz cz\u0142onek honorowy TS Wis\u0142a, s\u0119dzia i\u00a0przedstawiciel polskiej koszyk\u00f3wki we w\u0142adzach Mi\u0119dzynarodowej Federacji Koszyk\u00f3wki. Za\u0142o\u017cyciel dru\u017cyny koszykarzy \u201eWawelskie Smoki\u201d.\n\nUchwa\u0142\u0105 z dnia 23 kwietnia 1997 roku Senat AGH nada\u0142 Mu tytu\u0142 Doktora Honoris Causa AGH \u201eZa wybitne zas\u0142ugi dla rozwoju Akademii G\u00f3rniczo-Hutniczej, nauk metalurgicznych oraz wk\u0142ad w kszta\u0142towanie polityki naukowej w Polsce\u201d. Sama uroczysto\u015b\u0107 promocji odby\u0142a si\u0119 7 maja 1997 roku, w ramach obchod\u00f3w Jubileuszu 75-lecia Wydzia\u0142u Metalurgii i In\u017cynierii Materia\u0142owej AGH.\n\nOtrzyma\u0142 r\u00f3wnie\u017c tytu\u0142 honorowy \u201eZas\u0142u\u017cony dla AGH\u201d. Stowarzyszenie Wychowank\u00f3w AGH uczci\u0142o profesora nadaj\u0105c  Mu Tytu\u0142 Cz\u0142onka Honorowego SW AGH i Jego nazwisko widnieje na tablicy \u201eCz\u0142onkowie Honorowi Stowarzyszenia Wychowank\u00f3w AGH\u201d. Tablica ta r\u00f3wnie\u017c znajduje si\u0119 w Gmachu G\u0142\u00f3wnym. \n\n17 maja 2002 roku  budynek Wydzia\u0142u In\u017cynierii Metali i Informatyki Przemys\u0142owej \u2013 B-5 otrzyma\u0142 nazw\u0119 \u2013 Pawilon imienia Jana Janowskiego. \nJest jeszcze jedna \u201e\u017cywa\u201d, aktywna forma upami\u0119tniaj\u0105ca posta\u0107 Profesora. Od kilku lat Wydzia\u0142 In\u017cynierii Metali i Informatyki Przemys\u0142owej AGH wsp\u00f3lnie z Zarz\u0105dem Regionu Ma\u0142opolskiego Stronnictwa Demokratycznego oraz Ma\u0142opolskim Zwi\u0105zkiem Bryd\u017ca w maju, z okazji Dnia Hutnika, organizuje Hutnicz\u0105 Maj\u00f3wk\u0119 Bryd\u017cow\u0105. G\u0142\u00f3wny turniej nosi nazw\u0119 \u201eMemoria\u0142 profesora Jana Janowskiego o puchar Jego Magnificencji Rektora Akademii G\u00f3rniczo-Hutniczej w Krakowie\u201d.\n\nOdznaczenia i nagrody\n\nKrzy\u017c Oficerski Orderu Odrodzenia Polski\n,\nKrzy\u017c Komandorski Orderu Odrodzenia Polski\n, \nKrzy\u017c Komandorski z Gwiazd\u0105 Orderu Odrodzenia Polski\n, \nZ\u0142oty Krzy\u017c Zas\u0142ugi\n, \nMedal Komisji Edukacji Narodowej\n, \nodznaka tytu\u0142u honorowego \"Zas\u0142u\u017cony Nauczyciel Polskiej Rzeczypospolitej Ludowej\n, \nOdznaka Tysi\u0105clecia Pa\u0144stwa Polskiego\n, z\u0142ote odznaki: Za Prac\u0119 Spo\u0142eczn\u0105 dla Miasta Krakowa, Zwi\u0105zku Nauczycielstwa Polskiego i Naczelnej Organizacji Technicznej i Medalem Rady G\u0142\u00f3wnej Nauki i Szkolnictwa Wy\u017cszego \u201ePlus Ratio Quam Vis\u201d.\n\n\u0179r\u00f3d\u0142a do biogramu\n\nKsi\u0105\u017cki\n\n90 lat \"Metalurgii\" w fotografiach i wspomnieniach. Oprac. I. Suliga. Krak\u00f3w 2012, s. 63, 107, 110, [foto]\n\nEncyklopedia Krakowa. Krak\u00f3w 2000, s. 336\n\nKonieczna E.: Postaci AGH we wspomnieniach i anegdotach. Krak\u00f3w 2008, s. 145-149, [foto]\n\nKto jest kim w Polsce 1984\u00a0: informator biograficzny. Red. L. Becela. Warszawa 1984, s. 330\n\nKto jest kim w Polsce\u00a0: informator biograficzny. Red. L. Becela. Ed. 2. Warszawa 1989, s. 444-445\n\nMazurkiewicz M.: Jak zosta\u0142em profesorem czyli p\u00f3\u0142 wieku w AGH. Krak\u00f3w 2016, s. 70, 78, 132, 207\n\nNon omnis moriar\u2026\u00a0: groby profesor\u00f3w AGH Cmentarz Rakowicki. [Z. 1]. Oprac. H. Sie\u0144ski. Krak\u00f3w 2018, s. 33-34, [foto]\n\nNon omnis moriar\u2026\u00a0: groby Rektor\u00f3w Akademii G\u00f3rniczej i Akademii G\u00f3rniczo-Hutniczej. Z. 4 - 2021. Oprac. H. Sie\u0144ski. Krak\u00f3w 2021, s. 175-184, [foto]\n\nProfesor Jan Janowski. W: 100 anegdot na stulecie Wydzia\u0142u 1922-2022\u00a0: jubileusz 100-lecia Wydzia\u0142u In\u017cynierii Metali i Informatyki Przemys\u0142owej AGH. Oprac. I. Suliga. Krak\u00f3w 2022, s. 40-42, [foto]\n\nS\u0142ownik biograficzny technik\u00f3w polskich. Z. 20. Red. J. Pi\u0142atowicz. Warszawa 2009, s. 64-68, [foto]\n\nWac\u0142awik J.: Kronika Wydzia\u0142u G\u00f3rniczego 1919-1999. Krak\u00f3w 1999, s.114\n\nWielka Ksi\u0119ga 85-lecia Akademii G\u00f3rniczo-Hutniczej. [Oprac.] zesp\u00f3\u0142 aut. K. Piko\u0144 (red. naczelny), A. Soko\u0142owska (dyrektor projektu), K. Piko\u0144. Gliwice 2004, s. 126, [foto]\n\nWydzia\u0142 Metalurgii i In\u017cynierii Materia\u0142owej\u00a0: jubileusz 80-lecia Wydzia\u0142u 1922-2002. [AGH]. Krak\u00f3w 2002, s. 58-59, [foto]\n\nWydzia\u0142 In\u017cynierii Metali i Informatyki Przemys\u0142owej\u00a0: Wydzia\u0142 Hutniczy (1922-1951), Wydzia\u0142 Metalurgiczny (1951-1993), Wydzia\u0142 Metalurgii i In\u017cynierii Materia\u0142owej (1993-2005)\u00a0: jubileusz 90-lecia Wydzia\u0142u\u00a0: 1922-2012 [AGH]. Krak\u00f3w 2012, s. 54-55, [foto]\n\nArtyku\u0142y\n\nBenesch R.: Prof. zw. dr hab. in\u017c. Jan Janowski 1928-1998. \nMetallurgy and Foundry Engineering\n 1998, Vol. 24, no. 2, s. 133-135\n\nBenesch R.: Prof. zw. dr hab. in\u017c. Jan Janowski 1928-1998. \nHutnik Wiadomo\u015bci Hutnicze\n 1998, nr 6, s. 246-247, [foto]\n\nBenesch R.: Professor Jan Janowski 1928-1998\u00a0: chronicle. \nMetallurgy and Foundry Engineering\n 1998, Vol. 24, no. 2, s. 127-129, [foto]\n\nDziennik Polski\n 1998 nr 80. s. 1\u20132, 10\n\nJan Janowski Doktorem Honoris Causa Akademii G\u00f3rniczo-Hutniczej. \nBiuletyn Informacyjny Pracownik\u00f3w AGH\n 1997, nr 41, s. 18-19, 21-22, [foto]\n\nJan Stanis\u0142aw Janowski. \nBiuletyn AGH\n 2012, nr 53, s. 27, [foto]\n\nJanowski J.: Dzia\u0142 Informacyjny Wydzia\u0142u Metalurgicznego AGH za okres 50-lecia Wydzia\u0142u 1922 - 1972 r. \nZeszyty Naukowe AGH\n\u00a0; nr 367. [Seria] \nMetalurgia i Odlewnictwo\n 1973, z. 51, s. 277-339\n\nJasie\u0144ska S.: Professor Jan Janowski (1928-1998). \nSolid State Ionics\n 1999, Vol. 117 nos. 1, 2, s. 3-4\n\nKonieczna E.: Postaci AGH we wspomnieniach i anegdotach\u00a0: Profesor Jan Janowski. \nMiesi\u0105c w Krakowie\n 2007, nr 9, s. 45-46, [foto]\n\n[Kry\u015b-Dyja A.]: Posiedzenie Senatu [AGH] w dniu 12 grudnia 2001 r. \nBiuletyn Informacyjny Pracownik\u00f3w AGH\n 2002, nr 99, s. 21\n\nLudzie AGH\u00a0: wspomnienie o prof. Janie Janowskim. \nMiesi\u0105c w Krakowie\n 1998, nr 6, s. 70-74, [foto]\n\nMazowiecki T.: Przem\u00f3wienie wyg\u0142oszone przez Premiera Tadeusza Mazowieckiego w dniu pogrzebu prof. Jana Janowskiego. \nBiuletyn Informacyjny Pracownik\u00f3w AGH\n 1998, nr 53, s. 6\n\nPoczet Rektor\u00f3w AGH\u00a0: lata [1919-2013]\u00a0: Jan Janowski (1928-1998), 1987/88-1992/93. \nBiuletyn AGH\n 2013 wyd. spec. z okazji 100-lecia powo\u0142ania Akademii G\u00f3rniczej, s. 15, [foto]\n\nProfesor Jan Janowski\u00a0: doktor honoris causa Akademii G\u00f3rniczo-Hutniczej im. Stanis\u0142awa Staszica w Krakowie. \nMetallurgy and Foundry Engineering\n [wyd. AGH] 1997, Vol. 23, nr 3, s. 389-[423], [foto]\n\nProf. Jan Janowski\u00a0: wspomnienie. \nBiuletyn Informacyjny Pracownik\u00f3w AGH\n 1998, nr 52, s. 4-5, [foto]\n\nSie\u0144ski H.: Cz\u0142onkowie Honorowi Stowarzyszenia Wychowank\u00f3w AGH. Zas\u0142u\u017ceni dla Akademii G\u00f3rniczo-Hutniczej\u00a0: tablice - pami\u0119\u0107 wiecznie \u017cywa - cz 14. \nBiuletyn AGH\n 2014, nr 78-79, s. 34-35\n\nSie\u0144ski H.: Jan Janowski Rektor w latach 1987-1993\u00a0: Poczet rektor\u00f3w Akademii G\u00f3rniczej i Akademii G\u00f3rniczo-Hutniczej - cz\u0119\u015b\u0107 19. \nBiuletyn AGH\n 2022, nr 173-174, s. 27-30, [foto]\n\nSie\u0144ski H.: Profesor Jan Janowski\u00a0: tablice  - pami\u0119\u0107 wiecznie \u017cywa - cz\u0119\u015b\u0107 3. \nBiuletyn AGH\n 2013, nr 65, s. 32-34, [foto]\n\nSuliga I.: Nie sam\u0105 nauk\u0105 AGH \u017cyje ...\u00a0: rektor prof. Jan Janowski (1987-1993). \nVivat Akademia\u00a0: AGH\n 2021, nr 23, s. 55, [foto]\n\nSulima Z.: Ceremonia nadania tytu\u0142u Doktora Honoris Causa AGH profesorowi Janowi Janowskiemu: fotoreporta\u017c z Dnia Hutnika. \nBiuletyn Informacyjny Pracownik\u00f3w AGH\n 1997, nr 41, s. 18-19\n\n[Sulima Z.]: Dzie\u0144 Hutnika 2000. \nBiuletyn Informacyjny Pracownik\u00f3w AGH\n 2000, nr 79/80, s. 3\n\nZyzman A.: Prof. Jan Janowski (1928-1998)\u00a0: wspomnienie. \nGazeta Wyborcza\n 2004, nr 90 [dod.] Gazeta Wyborcza Krak\u00f3w, s. 12, [foto]\n\nInne\n\n[Protok\u00f3\u0142 z \nPosiedzenia Senatu AGH\n... 26.03.1997], s.1, 15\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Jan_Stanis\u0142aw_Janowski&oldid=74989\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/mediawiki/index.php?title=Jan_Stanis%C5%82aw_Janowski&oldid=74989", "title": "Jan Stanis\u0142aw Janowski \u2013 Historia AGH", "depth": 3, "duplicate": false, "content_hash": "dbdf507dce0164d5307c62ab01f6226d", "word_count": 1607, "headings": [{"level": 1, "text": "Jan Stanis\u0142aw Janowski"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}