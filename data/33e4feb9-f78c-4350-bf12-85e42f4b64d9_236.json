{"content": "#  Studia \u2013 Kszta\u0142cenie -- Serwis Akademii G\u00f3rniczo-Hutniczej \n\nURL: https://agh.edu.pl/studia\nCrawled: 2025-03-19 21:07:09\n\nSkip to content \u2193\n\n Studia \u2013 Kszta\u0142cenie \n\nOferta kszta\u0142cenia AGH obejmuje: studia\u00a0stacjonarne, studia niestacjonarne, kszta\u0142cenie w szko\u0142ach doktorskich, studia podyplomowe, studia MBA oraz kursy i szkolenia.\n\nNasze kierunki powstaj\u0105 w odpowiedzi na aktualne trendy na rynku pracy oraz dynamiczne przemiany gospodarcze i spo\u0142eczne, dlatego systematycznie modyfikujemy programy zaj\u0119\u0107 oraz tworzymy nowe kierunki studi\u00f3w. W AGH mierzymy si\u0119 z wyzwaniami technologicznymi i kreatywnie wykorzystujemy wiedz\u0119 in\u017cyniersk\u0105.\n\nStudia w AGH \u2013 oferta kszta\u0142cenia\nCo wyr\u00f3\u017cnia kszta\u0142cenie w AGH?\nJako\u015b\u0107 kszta\u0142cenia w AGH\nOrganizacja kszta\u0142cenia\nKszta\u0142cenie w liczbach\nJednostki wspieraj\u0105ce proces kszta\u0142cenia\n\n Studia I i II stopnia \n\nStudia w AGH prowadzone s\u0105 w formie stacjonarnej lub niestacjonarnej jako:\n\nStudia I stopnia\n\nin\u017cynierskie (co najmniej 7 semestr\u00f3w),\n\nlicencjackie (co najmniej 6 semestr\u00f3w).\n\nStudia II stopnia\n\nmagisterskie in\u017cynierskie (od 3 do 5 semestr\u00f3w, w zale\u017cno\u015bci od programu studi\u00f3w obowi\u0105zuj\u0105cego na danym kierunku studi\u00f3w, poziomie i profilu),\n\nmagisterskie (od 4 do 5 semestr\u00f3w, w zale\u017cno\u015bci od programu studi\u00f3w obowi\u0105zuj\u0105cego na danym kierunku studi\u00f3w, poziomie i profilu).\n\nKierunki studi\u00f3w w ofercie AGH\n\n Szko\u0142y doktorskie i studia doktoranckie \n\nNajzdolniejsi absolwenci mog\u0105 rozwija\u0107 si\u0119 naukowo w Szkole Doktorskiej AGH lub w Krakowskiej Interdyscyplinarnej Szkole Doktorskiej. Kszta\u0142cenie trwa od 6 do 8 semestr\u00f3w, a jego celem jest napisanie rozprawy doktorskiej.\n\nSzko\u0142a Doktorska AGH\n zapewnia tw\u00f3rcze i interdyscyplinarne podej\u015bcie do bada\u0144 naukowych oraz elastyczny program kszta\u0142cenia pozwalaj\u0105cy na wyb\u00f3r zaj\u0119\u0107 w zale\u017cno\u015bci od potrzeb doktoranta.\n\nKrakowska Interdyscyplinarna Szko\u0142a Doktorska\n zosta\u0142a utworzona przez sze\u015b\u0107 instytut\u00f3w Polskiej Akademii Nauk oraz dwa wydzia\u0142y AGH.\n\n Studia podyplomowe i inne formy kszta\u0142cenia \n\nAGH wspiera kariery zawodowe absolwent\u00f3w, kt\u00f3rzy pragn\u0105 poszerza\u0107 swoje umiej\u0119tno\u015bci i inwestowa\u0107 w rozw\u00f3j osobisty. Oferta obejmuje 90 kierunk\u00f3w studi\u00f3w podyplomowych.\n\nStudia podyplomowe\n\nUczelnia oferuje tak\u017ce inne formy kszta\u0142cenia (IFK) skierowane zar\u00f3wno do specjalist\u00f3w kadry in\u017cynierskiej, jak r\u00f3wnie\u017c do os\u00f3b, kt\u00f3re s\u0105 zainteresowane zdobyciem nowej specjalizacji.\n\nKursy i szkolenia (IFK)\n\n Studia MBA \n\nStudia MBA (Master of Business Administration) studia skierowane do do\u015bwiadczonych mened\u017cer\u00f3w oraz pracownik\u00f3w zatrudnionych na stanowiskach decyzyjnych.\n\nStudia MBA w AGH\n\nPraktyczne umiej\u0119tno\u015bci\n\nDok\u0142adamy wszelkich stara\u0144, aby studenci zdobywali praktyczne umiej\u0119tno\u015bci. W programach studi\u00f3w, obok wyk\u0142ad\u00f3w, \u0107wicze\u0144 i konwersatori\u00f3w, bardzo wa\u017cne miejsce zajmuj\u0105 \u2013 \u0107wiczenia laboratoryjne, kt\u00f3rych celem jest samodzielne wykonanie przez studenta eksperyment\u00f3w i bada\u0144, \u0107wiczenia projektowe realizowane pod kierunkiem prowadz\u0105cego zaj\u0119cia, czy zaj\u0119cia seminaryjne \u2013 rozwijaj\u0105ce tre\u015bci wyk\u0142ad\u00f3w albo maj\u0105ce na celu przygotowanie do z\u0142o\u017cenia pracy dyplomowej lub projektu dyplomowego.\n\nNowoczesne formy kszta\u0142cenia\n\nPoszukujemy nowoczesnych rozwi\u0105za\u0144, dzi\u0119ki kt\u00f3rym dajemy naszym studentom r\u00f3\u017cnorodne narz\u0119dzia do indywidualnego rozwoju.\n\nTutoring\n\nNasi studenci mog\u0105 skorzysta\u0107 z tutoringu. Uczestnicz\u0105cy w programie studenci maj\u0105 mo\u017cliwo\u015b\u0107 wyboru indywidualnego tutora spo\u015br\u00f3d szerokiej bazy wyk\u0142adowc\u00f3w o r\u00f3\u017cnorodnych zainteresowaniach, a nast\u0119pnie wzi\u0119cia udzia\u0142u we wsp\u00f3lnej podr\u00f3\u017cy naukowej, kt\u00f3rej kierunek i cel ustalaj\u0105 indywidualnie ze swoim tutorem.\n\nTutoring w AGH dla student\u00f3w\n\nBadawcza \u015bcie\u017cka kszta\u0142cenia\n\nJedn\u0105 z inicjatyw skierowan\u0105 do najzdolniejszych student\u00f3w jest \u201ebadawcza \u015bcie\u017cka kszta\u0142cenia\u201d. Ta forma pozwala na elastyczne \u0142\u0105czenie studi\u00f3w z prac\u0105 naukowo-badawcz\u0105. Studenci mog\u0105 zaliczy\u0107 cz\u0119\u015b\u0107 punkt\u00f3w ECTS na podstawie udzia\u0142u w projektach realizowanych w ramach m.in. \u201eGrantu Rektora AGH\u201d, w grantach swoich opiekun\u00f3w naukowych czy poprzez prac\u0119 w ko\u0142ach naukowych.\n\nBadawcza \u015bcie\u017cka kszta\u0142cenia\n\nNauka j\u0119zyk\u00f3w obcych i mo\u017cliwo\u015b\u0107 wyboru przedmiot\u00f3w\n\nStale rozwijamy kszta\u0142cenie w j\u0119zykach obcych. W ofercie AGH znajduje si\u0119 kilka kierunk\u00f3w prowadzonych w j\u0119zyku angielskim.\n\nPonadto studenci mog\u0105 doskonali\u0107 s\u0142ownictwo techniczne w j\u0119zykach obcych, wybieraj\u0105c przedmioty w Uczelnianej Bazie Przedmiot\u00f3w Obieralnych. Uczelniana Baza Przedmiot\u00f3w Obieralnych jest programem wspieraj\u0105cym elastyczno\u015b\u0107 studiowania. Tworz\u0105 go trzy tematyczne bloki skupiaj\u0105ce \u0142\u0105cznie ponad 300 przedmiot\u00f3w (w blokach: obcoj\u0119zycznym, innowacyjnym i humanistyczno-spo\u0142ecznym).\n\nUczelniana Baza Przedmiot\u00f3w Obieralnych\n\nStudia dualne\n\nW AGH prowadzone s\u0105 studia dualne. Studia te wsp\u00f3\u0142prowadzone s\u0105 z przemys\u0142em, a ich celem jest przygotowanie absolwent\u00f3w o wysokich kwalifikacjach zawodowych pod k\u0105tem wybranego przedsi\u0119biorstwa.\n\nJednostki wspieraj\u0105ce proces kszta\u0142cenia\n\nCentrum Obs\u0142ugi Kszta\u0142cenia\n\nCentrum e-Learningu i Innowacyjnej Dydaktyki AGH\n\nCentrum Rekrutacji\n\nStopka\n\nW\u0142adze\n\nWydzia\u0142y, szko\u0142a doktorska, jednostki\n\nFakty i liczby\n\nHistoria i tradycja\n\nOferta badawcza\n\nOferta dla biznesu\n\nSpo\u0142eczna odpowiedzialno\u015b\u0107\n\nStudia\n\nKierunki studi\u00f3w\n\nStudia podyplomowe\n\nKursy i szkolenia\n\nOpen AGH \u2013 Otwarte Zasoby Edukacyjne\n\nBaza Danych o Autorach i Publikacjach AGH\n\nBiuletyn Informacji Publicznej\n\nZam\u00f3wienia publiczne\n\nFinansowanie z bud\u017cetu pa\u0144stwa\n\nOferty pracy\n\nDla medi\u00f3w\n\nPatronaty\n\nSklep Internetowy AGH\n\nKontakt\n\nSpis pracownik\u00f3w\n\nOchrona danych osobowych\n\nR\u00f3wno\u015b\u0107 w AGH\n\nDeklaracja dost\u0119pno\u015bci\n\nCyberbezpiecze\u0144stwo\n\nPoczta AGH\n\nMapa strony\n\nBack", "metadata": {"url": "https://agh.edu.pl/studia", "title": " Studia \u2013 Kszta\u0142cenie -- Serwis Akademii G\u00f3rniczo-Hutniczej ", "depth": 1, "duplicate": false, "content_hash": "2187f5715cc6b50b5bea1fb8cacb4b33", "word_count": 684, "headings": [{"level": 1, "text": "Studia \u2013 Kszta\u0142cenie"}, {"level": 3, "text": "Praktyczne umiej\u0119tno\u015bci"}, {"level": 3, "text": "Nowoczesne formy kszta\u0142cenia"}, {"level": 2, "text": "Stopka"}]}}