{"content": "# Zmar\u0142 prof. Leopold Jeziorski-- Serwis Akademii G\u00f3rniczo-Hutniczej \n\nURL: http://www.agh.edu.pl/info/article/zmarl-prof-leopold-jeziorski/\nCrawled: 2025-03-19 22:28:00\n\nZmar\u0142 prof. Leopold Jeziorski \n\n 19/08/2016 \n\nZ g\u0142\u0119bokim \u017calem zawiadamiamy o \u015bmierci prof. Leopolda Jeziorskiego.\n\nProfesor Leopold Jeziorski by\u0142 wieloletnim pracownikiem Politechniki Cz\u0119stochowskiej oraz wsp\u00f3\u0142za\u0142o\u017cycielem Polskiego Towarzystwa Materia\u0142oznawczego. Zasiada\u0142 w wielu cia\u0142ach kolegialnych resortu nauki i szkolnictwa wy\u017cszego. Za swoje osi\u0105gni\u0119cia naukowe i organizacyjne zosta\u0142 uhonorowany odznaczeniami pa\u0144stwowymi, resortowymi, a tak\u017ce nagrodami ministra oraz Medalem Staszica (za wybitne osi\u0105gni\u0119cia naukowo-techniczne).\n\nW 2012 r. otrzyma\u0142 tytu\u0142 Konsula Honorowego AGH. Przez ca\u0142\u0105 swoj\u0105 dzia\u0142alno\u015b\u0107 naukowo-dydaktyczn\u0105 prof. Leopold Jeziorski wsp\u00f3\u0142pracowa\u0142 aktywnie z pracownikami AGH, promowa\u0142 nasz\u0105 uczelni\u0119 oraz rozw\u00f3j jej kadry naukowej w zakresie metalurgii i in\u017cynierii materia\u0142owej.\n\nW imieniu Rektora i ca\u0142ej spo\u0142eczno\u015bci akademickiej AGH sk\u0142adamy wyrazy g\u0142\u0119bokiego wsp\u00f3\u0142czucia Rodzinie Zmar\u0142ego.\n\nPogrzeb \u015bp. prof. Leopolda Jeziorskiego odb\u0119dzie si\u0119 24 sierpnia 2016 r. o godz. 15.00 w ko\u015bciele pw. \u015bw. Jadwigi (Cz\u0119stochowa, ul. Zaj\u0105czka 6). Po mszy nast\u0105pi odprowadzenie Zmar\u0142ego na cz\u0119stochowski cmentarz Kule.\n\nPowr\u00f3t", "metadata": {"url": "http://www.agh.edu.pl/info/article/zmarl-prof-leopold-jeziorski/", "title": "Zmar\u0142 prof. Leopold Jeziorski-- Serwis Akademii G\u00f3rniczo-Hutniczej ", "depth": 3, "duplicate": false, "content_hash": "be8421e8e3c1196c481b1c9fb6fd1262", "word_count": 141, "headings": [{"level": 1, "text": "Aktualno\u015bci"}, {"level": 2, "text": "Inne artyku\u0142y"}, {"level": 2, "text": "Najnowsze artyku\u0142y"}, {"level": 2, "text": "Stopka"}]}}