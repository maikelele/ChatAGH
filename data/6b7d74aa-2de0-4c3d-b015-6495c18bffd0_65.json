{"content": "# In\u017cynierowie z AGH nagrodzeni w plebiscycie \u201ePrzegl\u0105du Technicznego\u201d-- Serwis Akademii G\u00f3rniczo-Hutniczej \n\nURL: https://agh.edu.pl/aktualnosci/detail/inzynierowie-z-agh-nagrodzeni-w-plebiscycie-przegladu-technicznego\nCrawled: 2025-03-19 21:14:51\n\nIn\u017cynierowie z AGH nagrodzeni w plebiscycie \u201ePrzegl\u0105du Technicznego\u201d \n\n 05/03/2025 \n\n nagrody \n\n Prorektor ds. Studenckich AGH prof. Rafa\u0142 Da\u0144ko oraz doktorantka Szko\u0142y Doktorskiej AGH mgr in\u017c. Maria Sajdak zostali nagrodzeni w 31. edycji plebiscytu o tytu\u0142 Z\u0142otego In\u017cyniera, w kt\u00f3rym g\u0142osuj\u0105 czytelnicy czasopisma \u201ePrzegl\u0105d Techniczny\u201d. \n\nProf. Rafa\u0142 Da\u0144ko \u2013 in\u017cynier odlewnik, naukowiec i dydaktyk, prezes Stowarzyszenia Technicznego Odlewnik\u00f3w Polskich \u2013 zosta\u0142 uhonorowany tytu\u0142em Z\u0142otego In\u017cyniera 2024 w kategorii nauka.\n\nMaria Sajdak \u2013 materia\u0142oznawczyni, doktorantka na Wydziale In\u017cynierii Materia\u0142owej i Ceramiki, wio\u015blarka (wicemistrzyni Europy 2016, mistrzyni \u015bwiata i Europy 2018, wicemistrzyni \u015bwiata 2019, srebrna medalistka Igrzysk Olimpijskich Tokio 2020) \u2013 zdoby\u0142a tytu\u0142 M\u0142odego In\u017cyniera. W imieniu laureatki nagrod\u0119 odebra\u0142 Rektor AGH prof. Jerzy Lis.\n\nPlebiscyt organizuj\u0105 Federacja Stowarzysze\u0144 Naukowo-Technicznych Naczelna Organizacja Techniczna oraz redakcja \u201ePrzegl\u0105du Technicznego\u201d. Nagroda ma promowa\u0107 dokonania polskich in\u017cynier\u00f3w i in\u017cynierek oraz zwr\u00f3ci\u0107 uwag\u0119 na ich rol\u0119 w budowaniu innowacyjnej i konkurencyjnej gospodarki.\n\nPowr\u00f3t", "metadata": {"url": "https://agh.edu.pl/aktualnosci/detail/inzynierowie-z-agh-nagrodzeni-w-plebiscycie-przegladu-technicznego", "title": "In\u017cynierowie z AGH nagrodzeni w plebiscycie \u201ePrzegl\u0105du Technicznego\u201d-- Serwis Akademii G\u00f3rniczo-Hutniczej ", "depth": 2, "duplicate": false, "content_hash": "429c4de5aececf677a48e03f10ee2b96", "word_count": 144, "headings": [{"level": 1, "text": "In\u017cynierowie z AGH nagrodzeni w plebiscycie \u201ePrzegl\u0105du Technicznego\u201d"}, {"level": 2, "text": "Inne artyku\u0142y z kategorii Nauka"}, {"level": 2, "text": "Najnowsze artyku\u0142y"}, {"level": 2, "text": "Stopka"}]}}