{"content": "#  Regulamin -- Serwis Akademii G\u00f3rniczo-Hutniczej \n\nURL: https://agh.edu.pl/nauka/spotkania/regulamin\nCrawled: 2025-03-19 21:12:16\n\nSkip to content \u2193\n\n Regulamin \n\nRegulamin\n \u201eAGH NAUKA spotkania\u201d\n\u00a0zwany dalej\u00a0\n\u201eRegulaminem\u201d\n\n\u00a7 1. Postanowienia og\u00f3lne\n\n\u00a0Zadaniem projektu \u201eAGH NAUKA spotkania\u201d, zwanego dalej\u00a0\n\u201eProjektem\u201d\n, jest dzia\u0142alno\u015b\u0107 zmierzaj\u0105ca do kszta\u0142towania spo\u0142ecze\u0144stwa opartego o wiedz\u0119 poprzez popularyzacj\u0119 nauki oraz ukazywanie jej praktycznych zastosowa\u0144.\n\nProjekt upowszechnia nauk\u0119 w formie publicznych wyk\u0142ad\u00f3w oraz wywiad\u00f3w (zwanych dalej\u00a0\n\u201espotkaniami\u201d\n), kt\u00f3rych nagrania audio-wideo mog\u0105 by\u0107 r\u00f3wnie\u017c udost\u0119pniane w Internecie za po\u015brednictwem dedykowanych w tym celu i powszechnie dost\u0119pnych platform.\n\nOrganizatorem Projektu jest Akademia G\u00f3rniczo-Hutnicza im. Stanis\u0142awa Staszica w Krakowie:\n Adres: al. Mickiewicza 30,\n 30-059 Krak\u00f3w,\n Regon: 000001577,\n NIP: 6750001923,\n zwana dalej\u00a0\n\u201eOrganizatorem\u201d\n.\n\nJednostk\u0105 odpowiedzialn\u0105 za realizacj\u0119 Projektu jest Centrum Komunikacji i Marketingu AGH, Sekcja redakcji i popularyzacji nauki, zwana dalej\u00a0\n\u201eCentrum\u201d\n\u00a0(al. Mickiewicza 30, 30-059 Krak\u00f3w, bud. A-0, pok.112).\n\nW kwestiach merytorycznych Centrum wspiera Rada Programowa, zwana dalej\u00a0\n\u201eRad\u0105\u201d\n. Sk\u0142ad osobowy Rady dost\u0119pny jest na stronie internetowej\u00a0\nwww.spotkania.agh.edu.pl/rada-programowa\n.\n\n\u00a7 2. Rada Programowa\n\nRada sk\u0142ada si\u0119 z 3 pracownik\u00f3w naukowo-dydaktycznych Akademii G\u00f3rniczo-Hutniczej oraz Dyrektora Centrum.\n\nCz\u0142onk\u00f3w Rady powo\u0142uje Rektor AGH.\n\nDo kompetencji Rady nale\u017cy doradztwo oraz wsparcie Centrum w sprawach merytorycznych zwi\u0105zanymi z Projektem, a przede wszystkim w:\n a.\u00a0\u00a0 \u00a0wyborze tematyki spotka\u0144,\n b.\u00a0\u00a0 \u00a0doborze prelegent\u00f3w,\n c.\u00a0\u00a0 \u00a0prowadzeniu spotka\u0144.\n\nRada w zakresie powierzonych kompetencji \u015bci\u015ble wsp\u00f3\u0142pracuje z wyznaczonymi przez Dyrektora Centrum pracownikami Centrum odpowiedzialnymi za realizacj\u0119 projektu.\n\nRad\u0119 powo\u0142uje Rektor AGH na okres trwania swojej kadencji.\n\nCz\u0142onkowie Rady mog\u0105 zosta\u0107 odwo\u0142ani przez Rektora AGH przed up\u0142ywem kadencji.\n\n\u00a7 3. Udzia\u0142 w spotkaniach\n\nWydarzenia z cyklu \u201eAGH NAUKA spotkania\" maj\u0105 charakter otwarty, a z tytu\u0142u udzia\u0142u w nich nie s\u0105 pobierane \u017cadne op\u0142aty.\n\nTerminy oraz miejsca spotka\u0144 wraz z zaplanowanymi tematami Organizator b\u0119dzie publikowa\u0142 na stronie internetowej www.spotkania.agh.edu.pl/terminy.\n\nOrganizator zastrzega sobie prawo do odwo\u0142ania zaplanowanego spotkania w ka\u017cdej chwili bez podania przyczyny. Informacje na ten temat zostan\u0105 umieszczone na stronie internetowej www.spotkania.agh.edu.pl.\n\nUczestnik spotkania zobowi\u0105zany jest do przestrzegania postanowie\u0144 niniejszego Regulaminu oraz do zachowania si\u0119 w spos\u00f3b niezagra\u017caj\u0105cy bezpiecze\u0144stwu innych uczestnik\u00f3w, w szczeg\u00f3lno\u015bci do:\n a. przestrzegania przepis\u00f3w BHP,\n b. przepis\u00f3w przeciwpo\u017carowych,\n c. stosowania si\u0119 do polece\u0144 Organizatora i s\u0142u\u017cb porz\u0105dkowych.\n\nOrganizator zastrzega sobie prawo do usuni\u0119cia ze spotkania uczestnik\u00f3w, zachowuj\u0105cych si\u0119 w spos\u00f3b, kt\u00f3ry:\n a. zagra\u017ca bezpiecze\u0144stwu innych uczestnik\u00f3w,\n b. zak\u0142\u00f3ca porz\u0105dek i narusza og\u00f3lnie przyj\u0119te normy zachowania w miejscach publicznych,\n c. narusza zasady kultury osobistej i przeszkadza innym uczestnikom w odbiorze spotka\u0144.\n\nOrganizator zastrzega sobie mo\u017cliwo\u015b\u0107 odmowy udzia\u0142u w spotkaniu osobom znajduj\u0105cym si\u0119 pod wp\u0142ywem \u015brodk\u00f3w odurzaj\u0105cych.\n\n\u00a7 4. Rejestracja spotka\u0144\n\nOrganizator zastrzega sobie prawo do wykonywania zdj\u0119\u0107 i film\u00f3w w trakcie spotka\u0144, kt\u00f3re mo\u017ce wykorzysta\u0107 w celach promocyjnych w publikacjach drukowanych oraz elektronicznych oraz w mediach spo\u0142eczno\u015bciowych na profilach Organizatora.\n\nZgodnie z art. 81 ustawy z dnia 4 lutego 1994 r. ustawy o prawie autorskim i prawach pokrewnych (t.j. Dz.U. 2021 poz. 1062) zezwolenia nie wymaga rozpowszechnianie wizerunku:\n a.\u00a0osoby powszechnie znanej, je\u017celi wizerunek wykonano w zwi\u0105zku z pe\u0142nieniem przez ni\u0105 funkcji publicznych, w szczeg\u00f3lno\u015bci politycznych, spo\u0142ecznych, zawodowych;\n b. osoby stanowi\u0105cej jedynie szczeg\u00f3\u0142 ca\u0142o\u015bci takiej jak zgromadzenie, krajobraz, publiczna impreza.\n\n\u00a7 5. Postanowienia ko\u0144cowe\n\nRegulamin \u201eAGH NAUKA spotkania\u201d dost\u0119pny jest w siedzibie Centrum oraz na stronie internetowej\u00a0\nwww.spotkania.agh.edu.pl/regulamin\n.\n\nOrganizator zastrzega sobie prawo zmiany Regulaminu, o czym ka\u017cdorazowo b\u0119dzie informowa\u0107 na stronie internetowej\u00a0\nwww.spotkania.agh.edu.pl\n.\n\nStopka\n\nW\u0142adze\n\nWydzia\u0142y, szko\u0142a doktorska, jednostki\n\nFakty i liczby\n\nHistoria i tradycja\n\nOferta badawcza\n\nOferta dla biznesu\n\nSpo\u0142eczna odpowiedzialno\u015b\u0107\n\nStudia\n\nKierunki studi\u00f3w\n\nStudia podyplomowe\n\nKursy i szkolenia\n\nOpen AGH \u2013 Otwarte Zasoby Edukacyjne\n\nBaza Danych o Autorach i Publikacjach AGH\n\nBiuletyn Informacji Publicznej\n\nZam\u00f3wienia publiczne\n\nFinansowanie z bud\u017cetu pa\u0144stwa\n\nOferty pracy\n\nDla medi\u00f3w\n\nPatronaty\n\nSklep Internetowy AGH\n\nKontakt\n\nSpis pracownik\u00f3w\n\nOchrona danych osobowych\n\nR\u00f3wno\u015b\u0107 w AGH\n\nDeklaracja dost\u0119pno\u015bci\n\nCyberbezpiecze\u0144stwo\n\nPoczta AGH\n\nMapa strony\n\nBack", "metadata": {"url": "https://agh.edu.pl/nauka/spotkania/regulamin", "title": " Regulamin -- Serwis Akademii G\u00f3rniczo-Hutniczej ", "depth": 2, "duplicate": false, "content_hash": "bd6b58412367c9ca4d399944d857c47a", "word_count": 596, "headings": [{"level": 1, "text": "Regulamin"}, {"level": 2, "text": "Stopka"}]}}