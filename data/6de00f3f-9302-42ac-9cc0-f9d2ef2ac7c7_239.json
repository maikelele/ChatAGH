{"content": "#  Najcz\u0119\u015bciej zadawane pytania - Dzia\u0142 Zam\u00f3wie\u0144 Publicznych AGH\n\nURL: http://www.dzp.agh.edu.pl/najczesciej-zadawane-pytania/\nCrawled: 2025-03-19 21:17:00\n\nNajcz\u0119\u015bciej zadawane pytania\n1. Jak mo\u017cna kupi\u0107 np. tonery, oprogramowania, wod\u0119, skorzysta\u0107 z us\u0142ug kurierskich czy zakupi\u0107 materia\u0142y biurowe etc. w okresie gdy nie ma jeszcze zawartej umowy w ramach przetargu og\u00f3lnouczelnianego? W jakiej firmie?\n2. Zakup oprogramowania specjalistycznego, kt\u00f3rego nie ma w kalkulacji cenowej firmy dostarczaj\u0105cej oprogramowanie dla wszystkich Jednostek AGH. Jak wygl\u0105da procedura zakupu?\n3. Ile czasu potrzeba na przeprowadzenie procedury przetargowej? (og\u0142oszenie w BZP 7 dni, a og\u0142oszenie w TED 30 dni).\n4. Jak zakupi\u0107 drobny sprz\u0119t komputerowy (drukarki, urz\u0105dzenia wielofunkcyjne, s\u0142uchawki, klawiatury, routery, modemy, cz\u0119\u015bci do komputera typu karty grafiki, dyski)?\u00a0\n5. Kiedy uka\u017ce si\u0119 informacja o podpisanej umowie og\u00f3lnouczelnianej na stronie internetowej DZP?\n6. Umowa zawarta w ramach przeprowadzonego post\u0119powania przetargowego wymaga wprowadzenia zmian. Kto sporz\u0105dza aneks do umowy?\n7. Zwolnienie z VAT, zerowa stawka VAT. Na co przys\u0142uguje preferencyjna stawka podatku VAT?\u00a0\n1. Pytanie:Jak mo\u017cna kupi\u0107 np. tonery, oprogramowania, wod\u0119, skorzysta\u0107 z us\u0142ug kurierskich czy zakupi\u0107 materia\u0142y biurowe etc. w okresie gdy nie ma jeszcze zawartej umowy w ramach przetargu og\u00f3lnouczelnianego? W jakiej firmie?\n\nOdpowied\u017a: \nOd momentu zako\u0144czenia umowy z wykonawc\u0105 wybranym w wyniku post\u0119powania przetargowego do czasu, a\u017c zostanie wy\u0142oniony nowy wykonawca, zakup\u00f3w mo\u017cna dokonywa\u0107 w \ndowolnie \nwybranej firmie, r\u00f3wnie\u017c u wykonawcy, kt\u00f3ry dotychczas \u015bwiadczy\u0142 us\u0142ugi dla AGH. W takiej sytuacji, zakup ten nie podlega procedurze przetargowej oraz konieczno\u015bci zatwierdzenia go w DZP. Faktur\u0119 za dostaw\u0119/us\u0142ug\u0119 nale\u017cy opisa\u0107 sformu\u0142owaniem: \n\"zam\u00f3wienie o warto\u015bci poni\u017cej 130 000 z\u0142otych w zwi\u0105zku z art. 30 ust. 4 ustawy Pzp, procedura przetargowa w trakcie realizacji\"\n i rozliczy\u0107 w Dziale Finansowym- pawilon C-2, pok. 17. Faktura po op\u0142aceniu zostanie skierowana do DZP. W takim okresie mo\u017cna kupowa\u0107 tylko i wy\u0142\u0105czenie materia\u0142y niezb\u0119dne do zapewnienia prawid\u0142owego funkcjonowania Jednostki. \u00a0\u00a0\n\n2. Pytanie: Zakup oprogramowania specjalistycznego, kt\u00f3rego nie ma w kalkulacji cenowej firmy dostarczaj\u0105cej oprogramowanie dla wszystkich Jednostek AGH. Jak wygl\u0105da procedura zakupu?\n\nOdpowied\u017a: \nDo DZP nale\u017cy z\u0142o\u017cy\u0107 wniosek b\u0119d\u0105cy za\u0142\u0105cznikiem nr 1 do Zarz\u0105dzenia nr 3/2021. W punkcie nr 1 \u201eSzczeg\u00f3\u0142owy opis przedmiotu zam\u00f3wienia\" nale\u017cy wpisa\u0107 pe\u0142n\u0105 nazw\u0119 oprogramowania, czas trwania i ilo\u015b\u0107 licencji, a tak\u017ce spos\u00f3b ich dostarczenia.\n\nDo wniosku nale\u017cy do\u0142\u0105czy\u0107 uzasadnienie zakupu, zawieraj\u0105ce wyja\u015bnienie, i\u017c jest to oprogramowanie jest specjalistyczne oraz informacj\u0119 do czego b\u0119dzie wykorzystywane. Wymaganym jest, by w/w uzasadnienie zosta\u0142o podpisane przez dysponenta \u015brodk\u00f3w finansowych. W uzasadnieniu nale\u017cy r\u00f3wnie\u017c wskaza\u0107 nazw\u0119 firmy w jakiej planowany jest zakup oprogramowania, lub za\u0142\u0105czy\u0107 wydruk oferty.\n3. Pytanie: Ile czasu potrzeba na og\u0142oszenie procedury przetargowej? (og\u0142oszenie w BZP 7 dni, a og\u0142oszenie w TED 30 dni).\n\nOdpowied\u017a:\n Czas trwania og\u0142oszenia przetargowego reguluje PZP. Og\u0142oszenia o przetargach publikowane s\u0105 w Biuletynie Zam\u00f3wie\u0144 Publicznych \u2013 czas publikacji wynosi min. 7 dni w przypadku, gdy kwota w planie zam\u00f3wie\u0144 publicznych Uczelni przekracza 130 tys. z\u0142otych netto, a nie przekracza 215 000 euro.\nW przypadku, gdy kwota w danej pozycji planu zam\u00f3wie\u0144 przekracza r\u00f3wnowarto\u015b\u0107 215 000 euro, w\u00f3wczas og\u0142oszenie o przetargu musi by\u0107 opublikowane w Dzienniku Urz\u0119dowym Unii Europejskiej (TED). W\u00f3wczas publikacja og\u0142oszenia trwa min. 30 dni.\n4. Pytanie: Jak zakupi\u0107 drobny sprz\u0119t komputerowy (drukarki, urz\u0105dzenia wielofunkcyjne, s\u0142uchawki, klawiatury, routery, modemy, cz\u0119\u015bci do komputera typu karty grafiki, dyski)? \n\nOdpowied\u017a:\n Osob\u0105 odpowiedzialn\u0105 za przeprowadzanie procedury przetargowej na dostaw\u0119 cz\u0119\u015bci komputerowych i urz\u0105dze\u0144 peryferyjnych jest pan Jaros\u0142aw Grzech (tel. wewn. 45-05). Zapotrzebowanie nale\u017cy zg\u0142osi\u0107 za po\u015brednictwem poczty elektronicznej na adres e-mail: \ndck@agh.edu.pl\n\nPrzetargi og\u0142aszane s\u0105 dwa razy* w miesi\u0105cu (informacje o zapotrzebowaniu zbierane s\u0105 do po\u0142owy ka\u017cdego miesi\u0105ca, w\u00f3wczas przeprowadzana jest jedna procedura przetargowa, za\u015b na koniec miesi\u0105ca kolejna procedura).\n\n*w lipcu, sierpniu oraz w grudniu, przetarg na DCK jest organizowany tylko raz.\n\nZasady zakup\u00f3w okre\u015blone zosta\u0142y w Komunikacie Kanclerza nr 10/2010.\n\nDokumenty do pobrania:\n\n>>\u00a0\nKomunikat Kanclerza nr 10/2010\n5. Pytanie: Kiedy uka\u017ce si\u0119 informacja o podpisanej umowie og\u00f3lnouczelnianej na stronie internetowej DZP?\n\nOdpowied\u017a:\n Informacje na temat zawartej umowy w ramach przeprowadzanych post\u0119powa\u0144 przetargowych dla wszystkich Jednostek, publikowane s\u0105 na stronie internetowej DZP po ukazaniu si\u0119 Komunikatu Kanclerza (\u00a0\nhttps://dok.agh.edu.pl/lista.php?id=69\n\u00a0).\u00a0\nArchiwum Komunikat\u00f3w Kanclerza AGH si\u0119ga 1996 r. Znajd\u0105 tam Pa\u0144stwo m.in. Komunikaty o zawartych umowach og\u00f3lnouczelnianych wraz z za\u0142\u0105cznikami tj. skanem umowy oraz kalkulacji cenowej. Zach\u0119camy do korzystania z archiwum\n6. Pytanie: Umowa zawarta w ramach przeprowadzonego post\u0119powania przetargowego wymaga wprowadzenia zmian. Kto sporz\u0105dza aneks do umowy?\n\nOdpowied\u017a:\n Aneks przygotowuje Jednostka, kt\u00f3ra zawar\u0142a umow\u0119. Jednostk\u0105 opiniuj\u0105c\u0105 zmiany umowy jest Zesp\u00f3\u0142 Radc\u00f3w Prawnych.\u00a0\n7. Pytanie: Zwolnienie z VAT, zerowa stawka VAT. Na co przys\u0142uguje preferencyjna stawka podatku VAT? \n\nOdpowied\u017a:\n Wykaz towar\u00f3w zwolnionych z VAT na podstawie art. 83 ust. 1 pkt. 26 Ustawy z dnia 11.03.2004r. o podatku od towar\u00f3w i us\u0142ug\n1. Jednostki centralne komputer\u00f3w, serwery, monitory, zestawy komputer\u00f3w stacjonarnych\n2. Drukarki\n3. Skanery\n4. Urz\u0105dzenia komputerowe do pisma Braille\u2019a\n5. Urz\u0105dzenia do transmisji danych cyfrowych (w tym koncentratory i switche sieci, routery, modemy).", "metadata": {"url": "http://www.dzp.agh.edu.pl/najczesciej-zadawane-pytania/", "title": " Najcz\u0119\u015bciej zadawane pytania - Dzia\u0142 Zam\u00f3wie\u0144 Publicznych AGH", "depth": 2, "duplicate": false, "content_hash": "ab255b5f968435e15d1b7ac785a125b2", "word_count": 769, "headings": [{"level": 1, "text": "Najcz\u0119\u015bciej zadawane pytania"}, {"level": 2, "text": "1. Pytanie:Jak mo\u017cna kupi\u0107 np. tonery, oprogramowania, wod\u0119, skorzysta\u0107 z us\u0142ug kurierskich czy zakupi\u0107 materia\u0142y biurowe etc. w okresie gdy nie ma jeszcze zawartej umowy w ramach przetargu og\u00f3lnouczelnianego? W jakiej firmie?"}, {"level": 2, "text": "2. Pytanie: Zakup oprogramowania specjalistycznego, kt\u00f3rego nie ma w kalkulacji cenowej firmy dostarczaj\u0105cej oprogramowanie dla wszystkich Jednostek AGH. Jak wygl\u0105da procedura zakupu?"}, {"level": 2, "text": "3. Pytanie: Ile czasu potrzeba na og\u0142oszenie procedury przetargowej? (og\u0142oszenie w BZP 7 dni, a og\u0142oszenie w TED 30 dni)."}, {"level": 2, "text": "4. Pytanie: Jak zakupi\u0107 drobny sprz\u0119t komputerowy (drukarki, urz\u0105dzenia wielofunkcyjne, s\u0142uchawki, klawiatury, routery, modemy, cz\u0119\u015bci do komputera typu karty grafiki, dyski)?"}, {"level": 2, "text": "5. Pytanie: Kiedy uka\u017ce si\u0119 informacja o podpisanej umowie og\u00f3lnouczelnianej na stronie internetowej DZP?"}, {"level": 2, "text": "6. Pytanie: Umowa zawarta w ramach przeprowadzonego post\u0119powania przetargowego wymaga wprowadzenia zmian. Kto sporz\u0105dza aneks do umowy?"}, {"level": 2, "text": "7. Pytanie: Zwolnienie z VAT, zerowa stawka VAT. Na co przys\u0142uguje preferencyjna stawka podatku VAT?"}]}}