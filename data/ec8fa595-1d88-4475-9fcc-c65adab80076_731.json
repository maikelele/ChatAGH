{"content": "# Stanis\u0142aw Wojciechowski \u2013 Historia AGH\n\nURL: https://historia.agh.edu.pl/mediawiki/index.php?title=Stanis%C5%82aw_Wojciechowski&oldid=76673\nCrawled: 2025-03-19 22:25:16\n\nStanis\u0142aw Wojciechowski\n\nZ Historia AGH\n\nWersja z dnia 11:25, 13 mar 2023 autorstwa \nKatarzyna.Sikorska\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nStanis\u0142aw Wojciechowski\n\nNazwisko\n\nWojciechowski\n\nImi\u0119 / imiona\n\nStanis\u0142aw\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n15 marca 1869\n\nMiejsce urodzenia\n\nKalisz\n\nData \u015bmierci\n\n9 kwietnia 1953\n\nMiejsce \u015bmierci\n\nGo\u0142\u0105bki k. Warszawy\n\nRok przyznania doktoratu h.c. AGH\n\n1923\n\nPow\u00f3d przyznania doktoratu h.c. AGH\n\nza organizacj\u0119 si\u0142 spo\u0142ecznych w\u00a0celu unarodowienia przemys\u0142u polskiego\n\nStanis\u0142aw Wojciechowski\n (1869-1953)\n\npolityk; wyk\u0142adowca, dzia\u0142acz sp\u00f3\u0142dzielczy, prezydent Rzeczypospolitej Polskiej (1922-1926)\n\nNota biograficzna\n\nUrodzi\u0142 si\u0119 15 marca 1869 w Kaliszu. Zmar\u0142 9 kwietnia 1953 w Go\u0142\u0105bkach k. Warszawy. \n\nOd 1890 w\u00a0Zwi\u0105zku M\u0142odzie\u017cy Polskiej \"Zet\" (tajnej organizacji akademickiej), od 1891 w\u00a0Zjednoczeniu Robotniczym. W\u00a0latach 1892-1895 i\u00a01899-1906 przebywa\u0142 na emigracji (m.in. w\u00a0Wielkiej Brytanii).\n\nWsp\u00f3\u0142za\u0142o\u017cyciel Polskiej Partii Socjalistycznej, a\u00a0w\u00a0latach 1895-1905 cz\u0142onek kierownictwa tej partii. Jeden z\u00a0pionier\u00f3w sp\u00f3\u0142dzielczo\u015bci w\u00a0Polsce - w\u00a0latach 1911-1915 cz\u0142onek Zarz\u0105du Warszawskiego Zwi\u0105zku Stowarzysze\u0144 Spo\u017cywczych. W\u00a0latach 1915-1918 przebywa\u0142 w\u00a0Rosji, w\u00a01917\u00a0roku by\u0142 prezesem Rady Polskiego Zjednoczenia Partyjnego w\u00a0Moskwie.\n\nW\u00a0okresie 1919-1920 minister spraw wewn\u0119trznych.\n\nW\u00a0Polsce niepodleg\u0142ej zbli\u017cy\u0142 si\u0119 do Polskiego Stronnictwa Ludowego \"Piast\".\n\nOd 20 grudnia 1922 do 14 maja 1926\u00a0roku prezydent II Rzeczypospolitej; poda\u0142 si\u0119 do dymisji w\u00a0wyniku zamachu majowego J.\u00a0Pi\u0142sudskiego.\n\nPo powstaniu warszawskim wraz z\u00a0ludno\u015bci\u0105 cywiln\u0105 odosobniony w\u00a0obozie pruszkowskim, po II wojnie \u015bwiatowej mieszka\u0142 w\u00a0Go\u0142\u0105bkach pod Warszaw\u0105.\n\nW latach 1920-1923 wyk\u0142adowca sp\u00f3\u0142dzielczo\u015bci w Wy\u017cszej Szkole Handlowej (WSH) w Warszawie; 1926-1939 prof. WSH i Szko\u0142y G\u0142\u00f3wnej Gospodarstwa Wiejskiego w Warszawie. \nOd 1927 roku dyrektor Sp\u00f3\u0142dzielczego Instytutu Naukowego.\n\nRedaktor czasopisma \"Przed\u015bwit\". \n\nAutor licznych artyku\u0142\u00f3w i prac g\u0142\u00f3wnie na tematy sp\u00f3\u0142dzielczo\u015bci, autor ksi\u0105\u017cek: \"Kooperacja w\u00a0rozwoju historycznym\" (1923) i\u00a0\"Historia sp\u00f3\u0142dzielczo\u015bci polskiej od 1914 roku\" (1939).\n\nW 1923 roku otrzyma\u0142 tytu\u0142 doktora honoris causa AGH za organizacj\u0119 si\u0142 spo\u0142ecznych w celu unarodowienia przemys\u0142u polskiego.\n\n\u0179r\u00f3d\u0142a do biogramu\n\nKsi\u0105\u017cki\n\nEncyklopedyczny s\u0142ownik s\u0142awnych Polak\u00f3w. Pod red. J. Borowca. Warszawa 1996, s.\u00a0439\n\nMateria\u0142y Informacyjne [nr 4]. Komisja Propagandowa Komitetu Obchodu 50-lecia AGH. Krak\u00f3w 1969, s. 93\n\n75 [Siedemdziesi\u0105t pi\u0119\u0107] lat Akademii G\u00f3rniczo-Hutniczej im. Stanis\u0142awa Staszica w Krakowie. Krak\u00f3w 1994. [rozdz.] Doktorzy honoris causa s. [1], [foto]\n\nWielka Encyklopedia PWN. Red. naczelny J. Wojnowski. T. 29. Warszawa 2005 s. 481, [foto]\n\nWykaz os\u00f3b, kt\u00f3re otrzyma\u0142y Doktoraty Honoris Causa Akademii G\u00f3rniczo-Hutniczej. \nBiuletyn Informacyjny Pracownik\u00f3w AGH\n 1994, nr 5, s. 18\n\nInne\n\nDyplom nadania DHC AGH (materia\u0142y z Muzeum AGH)\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Stanis\u0142aw_Wojciechowski&oldid=76673\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/mediawiki/index.php?title=Stanis%C5%82aw_Wojciechowski&oldid=76673", "title": "Stanis\u0142aw Wojciechowski \u2013 Historia AGH", "depth": 3, "duplicate": false, "content_hash": "0c58aaf4f9550c930c234c216cbbd333", "word_count": 423, "headings": [{"level": 1, "text": "Stanis\u0142aw Wojciechowski"}, {"level": 2, "text": "Nota biograficzna"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Inne"}]}}