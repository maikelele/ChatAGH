{"content": "# Hardware eksperymentu MXene in LEO przeszed\u0142 pozytywnie inspekcj\u0119 Europejskiej Agencji Kosmicznej! -- Centrum Technologii Kosmicznych \n\nURL: https://ctk.agh.edu.pl/aktualnosci/detail/hardware-eksperymentu-mxene-in-leo-przeszedl-pozytywnie-inspekcje-europejskiej-agencji-kosmicznej\nCrawled: 2025-03-19 21:40:23\n\nfot. Grzegorz Wojtek, KSAF \n\n Hardware eksperymentu MXene in LEO przeszed\u0142 pozytywnie inspekcj\u0119 Europejskiej Agencji Kosmicznej! \n\n 28/02/2025 \n\n Eksperyment MXene in LEO, opracowany na Akademii G\u00f3rniczo-Hutniczej w Krakowie, przeszed\u0142 pomy\u015blnie inspekcj\u0119 ESA. \n\nMamy dobre wie\u015bci! Hardware eksperymentu MXene in LEO, opracowanego w Centrum Technologii Kosmicznych AGH, pomy\u015blnie przeszed\u0142 inspekcj\u0119 przeprowadzon\u0105 przez ekspert\u00f3w z Europejskiej Agencji Kosmicznej (ESA). Inspekcja potwierdzi\u0142a, \u017ce hardware spe\u0142nia niezb\u0119dne wymagania techniczne.\u00a0\u00a0\n\nEksperyment zostanie przeprowadzony na Mi\u0119dzynarodowej Stacji Kosmicznej przez\u00a0przez polskiego astronaut\u0119 projektowego ESA\u00a0S\u0142awosza Uzna\u0144skiego-Wi\u015bniewskiego w ramach misji \"IGNIS\" \u2013 pierwszej polskiej misji technologiczno-naukowej na ISS.\u00a0\u00a0\n\nCho\u0107 to S\u0142awosz Uznanski-Wi\u015bniewski b\u0119dzie przeprowadza\u0142 testy w kosmosie, projekt zosta\u0142 opracowany tutaj, na Akademii G\u00f3rniczo-Hutniczej w Krakowie. Naszym celem jest zbadanie w\u0142a\u015bciwo\u015bci MXen\u00f3w \u2013 zaawansowanych nanomateria\u0142\u00f3w o ogromnym potencjale w misjach kosmicznych \u2013 w warunkach mikrograwitacji. Wyniki tego eksperymentu dostarcz\u0105 cennych informacji na temat ich zachowania poza Ziemi\u0105 oraz mo\u017cliwo\u015bci wykorzystania w przysz\u0142ych misjach kosmicznych.\u00a0\n\nPomy\u015blne przej\u015bcie inspekcji Europejskiej Agencji Kosmicznej to niezwykle wa\u017cny kamie\u0144 milowy dla zespo\u0142u MXene in LEO, ale nie zwalniamy tempa. Przed nami jeszcze wiele pracy i wymog\u00f3w do spe\u0142nienia przed startem misji IGNIS, kt\u00f3ry jest planowany na wiosn\u0119 2025 roku!\u00a0\n\nSerdecznie dzi\u0119kujemy Juttcie Krause i Fabiowi Vollaro z Europejskiej Agencji Kosmicznej za ich wsparcie i przeprowadzenie inspekcji naszego eksperymentu!\u00a0\n\nPowr\u00f3t", "metadata": {"url": "https://ctk.agh.edu.pl/aktualnosci/detail/hardware-eksperymentu-mxene-in-leo-przeszedl-pozytywnie-inspekcje-europejskiej-agencji-kosmicznej", "title": "Hardware eksperymentu MXene in LEO przeszed\u0142 pozytywnie inspekcj\u0119 Europejskiej Agencji Kosmicznej! -- Centrum Technologii Kosmicznych ", "depth": 3, "duplicate": false, "content_hash": "c58858070d79290f0c2e5dba92061071", "word_count": 205, "headings": [{"level": 1, "text": "Hardware eksperymentu MXene in LEO przeszed\u0142 pozytywnie inspekcj\u0119 Europejskiej Agencji Kosmicznej!"}, {"level": 2, "text": "Stopka"}]}}