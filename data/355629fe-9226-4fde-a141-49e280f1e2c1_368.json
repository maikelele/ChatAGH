{"content": "# 13 stycznia rusza rekrutacja na studia II stopnia | Wydzia\u0142 Informatyki, Elektroniki i Telekomunikacji AGH\n\nURL: https://iet.agh.edu.pl/13-stycznia-rusza-rekrutacja-na-studia-ii-stopnia/\nCrawled: 2025-03-19 21:31:15\n\n13 stycznia rusza rekrutacja na studia II stopnia\n\nInformacje dla student\u00f3w\n\nWydarzenia\n\nOsi\u0105gni\u0119cia\n\nKonkursy\n\nStypendia i wyjazdy\n\nOferty pracy \u2013 badania\n\nWyniki rekrutacji z ostatnich lat potwierdzaj\u0105, \u017ce studenci chc\u0105 rozwija\u0107 kompetencje poprzez m.in. kontynuacj\u0119 studi\u00f3w.\n~ 50%\n naszych student\u00f3w \nkontynuuje studia I stopnia na tym samym kierunku\n.\n~65-80% \nstudent\u00f3w II stopnia na WIEiT \nto nasi absolwenci.\n\nChc\u0105c wyj\u015b\u0107 naprzeciw tym trendom i u\u0142atwi\u0107 kontynuacj\u0119 studi\u00f3w wprowadzili\u015bmy \npo raz pierwszy uznawalno\u015b\u0107 egzaminu kierunkowego dla kierunku Elektronika i Telekomunikacja\u00a0 jako egzaminu kwalifikacyjnego na II stopie\u0144 studi\u00f3w.\nAbsolwenci I stopnia \nElektroniki i Telekomunikacji\n chc\u0105cy kontynuowa\u0107 studia na Elektronice i Telekomunikacji (specjalno\u015b\u0107 Systemy Wbudowane) przyst\u0119puj\u0105c do ustnego egzaminu kierunkowego b\u0119d\u0105 mogli p\u0142ynnie przej\u015b\u0107 procedur\u0119 rekrutacyjn\u0105.\nKontynuacja studi\u00f3w na II stopniu pozwala na zdobycie \nzaawansowanej wiedzy i umiej\u0119tno\u015bci\n, kt\u00f3re s\u0105 szczeg\u00f3lnie poszukiwane na dynamicznie rozwijaj\u0105cym si\u0119 rynku technologii. Absolwenci naszego Wydzia\u0142u \ns\u0105\n\ncenionymi specjalistami\n, co znacz\u0105co zwi\u0119ksza ich szanse na satysfakcjonuj\u0105c\u0105 karier\u0119 zawodow\u0105. Z bada\u0144 los\u00f3w absolwent\u00f3w\n[1]\n wynika, \u017ce \nzdecydowana wi\u0119kszo\u015b\u0107 pracuje jeszcze przed uko\u0144czeniem studi\u00f3w\n i zajmuje si\u0119 tematyk\u0105 cz\u0119\u015bciowo lub w pe\u0142ni zgodn\u0105 z kierunkiem studi\u00f3w; podj\u0119liby tak\u017ce ponownie te same studia.\nRespondenci w czasie badania pracowali w bran\u017cach: energetyka, IT, telekomunikacja, cyberbezpiecze\u0144stwo, motoryzacja, e-mobility, produkcja p\u00f3\u0142przewodnik\u00f3w, embedded, IT, telekomunikacja, motoryzacja czy finanse.\n\u015arednia pensja netto dla absolwent\u00f3w Teleinformatyki wynosi\u0142a 12 316,00 z\u0142 mediana 10 000,00 z\u0142 oraz 8 925,00 z\u0142, mediana 8500,00 z\u0142 dla absolwent\u00f3w Elektroniki i Telekomunikacji\n[2]\n.\nInnowacyjne podej\u015bcie do nauczania i wsp\u00f3\u0142praca z przemys\u0142em\nStudia II stopnia to tak\u017ce \nszansa na udzia\u0142 w projektach badawczych i wsp\u00f3\u0142pracy z liderami bran\u017cy technologicznej.\n Dzi\u0119ki nowoczesnym laboratoriom, innowacyjnym metodom nauczania oraz bezpo\u015bredniej wsp\u00f3\u0142pracy z firmami, nasi studenci maj\u0105 dost\u0119p do najnowszych technologii oraz realnych wyzwa\u0144 in\u017cynierskich.\nMi\u0119dzynarodowy wymiar studi\u00f3w i wsp\u00f3\u0142praca\nDla student\u00f3w, kt\u00f3rzy chc\u0105 zdobywa\u0107 do\u015bwiadczenie w \u015brodowisku mi\u0119dzynarodowym, oferujemy\n mo\u017cliwo\u015b\u0107 uczestnictwa w programach wymiany\n, takich jak Erasmus+. Nasze szerokie kontakty z uczelniami zagranicznymi umo\u017cliwiaj\u0105 odbycie cz\u0119\u015bci studi\u00f3w lub praktyk w wiod\u0105cych o\u015brodkach naukowych w Europie i na \u015bwiecie czy cho\u0107by partycypacji w badaniach realizowanych przez naukowc\u00f3w z r\u00f3\u017cnych kraj\u00f3w\n[3]\n.\nUdzia\u0142 w powy\u017cszych inicjatywach jest okazj\u0105 do rozwini\u0119cia \nkluczowych umiej\u0119tno\u015bci mi\u0119kkich\n, takich jak zarz\u0105dzanie projektami, do\u015bwiadczenie we wsp\u00f3\u0142pracy w mi\u0119dzynarodowych zespo\u0142ach czy skuteczn\u0105 komunikacj\u0119, co niew\u0105tpliwie przygotuje ich do pracy w r\u00f3\u017cnorodnych \u015brodowiskach zawodowych.\nZ rozm\u00f3w z naszymi Partnerami z Rady Spo\u0142ecznej wynika, \u017ce \u201eobszary mi\u0119kkie\u201d to bardzo wa\u017cny aspekt brany pod uwag\u0119 przy rekrutacji.\nZAPRASZAMY NA STUDIA II STOPNIA\nCYBERBEZPIECZE\u0143STWO\nJe\u015bli chcesz zdoby\u0107 jedne z najbardziej poszukiwanych kompetencji na rynku pracy, kierunek Cyberbezpiecze\u0144stwo to idealna \u015bcie\u017cka dla Ciebie! Eksperci z bran\u017cy IT potwierdzaj\u0105 rosn\u0105ce zapotrzebowanie na specjalist\u00f3w z tej dziedziny. Dzi\u0119ki wsp\u00f3\u0142pracy z czo\u0142owymi firmami, nasi studenci maj\u0105 bezpo\u015bredni kontakt z praktyk\u0105. Zaj\u0119cia obejmuj\u0105 m.in. zaawansowan\u0105 detekcj\u0119 z\u0142o\u015bliwego oprogramowania, reagowanie na incydenty oraz poznawanie zagro\u017ce\u0144 w cyberprzestrzeni. Inwestuj\u0105c 1,5 roku, zdob\u0119dziesz unikalne umiej\u0119tno\u015bci, kt\u00f3re zwi\u0119ksz\u0105 Twoj\u0105 konkurencyjno\u015b\u0107 na rynku pracy. Je\u015bli interesujesz si\u0119 cyberbezpiecze\u0144stwem i lubisz rozwi\u0105zywa\u0107 zagadki technologiczne, do\u0142\u0105cz do przysz\u0142ych ekspert\u00f3w ju\u017c dzi\u015b!\nELEKTRONIKA I TELEKOMUNIKACJA\nChcesz kreowa\u0107 przysz\u0142o\u015b\u0107 technologii, a nie tylko odtwarza\u0107 to, co ju\u017c istnieje? Studia magisterskie na kierunku Elektronika i Telekomunikacja otwieraj\u0105 przed Tob\u0105 drzwi do nowoczesnych rozwi\u0105za\u0144 w telekomunikacji i elektronice. Absolwenci tego kierunku s\u0105 poszukiwanymi specjalistami w bran\u017cy. Pracuj\u0105 nad rozwojem system\u00f3w kom\u00f3rkowych nowej generacji, rozbudow\u0105 \u015bwiat\u0142owodowych sieci teleinformatycznych czy projektowaniem zaawansowanych urz\u0105dze\u0144 przemys\u0142owych i powszechnego u\u017cytku. \nZainwestuj w siebie, rozwi\u0144 swoje umiej\u0119tno\u015bci i wyr\u00f3\u017cnij si\u0119 na rynku pracy.\nTELEINFORMATYKA\nTeleinformatyka to jeden z najbardziej wszechstronnych kierunk\u00f3w w sektorze ICT. Na studiach magisterskich poznasz nowoczesne technologie, takie jak chmury obliczeniowe, sztuczna inteligencja oraz bezpiecze\u0144stwo sieci. Studia rozwijaj\u0105 r\u00f3wnie\u017c umiej\u0119tno\u015bci mened\u017cerskie i przedsi\u0119biorcze, oferuj\u0105c kompleksowe przygotowanie do kariery w bran\u017cy. Absolwenci Teleinformatyki s\u0105 wysoko cenieni na rynku. Studiuj\u0105c Teleinformatyk\u0119, otwierasz drzwi do dynamicznej kariery w firmach rozwijaj\u0105cych najnowocze\u015bniejsze us\u0142ugi cyfrowe i innowacyjne technologie.\nTerminy i warunki rekrutacji \nTUTAJ\nDo\u0142\u0105cz do lider\u00f3w przysz\u0142o\u015bci i wybierz jeden z naszych presti\u017cowych kierunk\u00f3w!\n\n[1]\n Badanie los\u00f3w absolwent\u00f3w AGH, X 2023\n[2]\n Badanie los\u00f3w absolwent\u00f3w AGH, X 2023\n[3]\n Mamy podpisane umowy z uczelniami z Austrii, Belgii, Bu\u0142garii, Chorwacji, Cypru, Czech, Estonii, Finlandii, Francji, Grecji, Hiszpanii, Holandii, Litwy, Macedonii, Niemiec, Norwegii, Portugalii, Rumunii, S\u0142owacji, S\u0142owenii, Szwecji, Turcji, W\u0119gier, W\u0142och\n\nInformacje dla student\u00f3w\n\nWydarzenia\n\nOsi\u0105gni\u0119cia\n\nKonkursy\n\nStypendia i wyjazdy\n\nOferty pracy \u2013 badania", "metadata": {"url": "https://iet.agh.edu.pl/13-stycznia-rusza-rekrutacja-na-studia-ii-stopnia/", "title": "13 stycznia rusza rekrutacja na studia II stopnia | Wydzia\u0142 Informatyki, Elektroniki i Telekomunikacji AGH", "depth": 3, "duplicate": false, "content_hash": "e338b86333bb68117230ac648c7d48e3", "word_count": 694, "headings": [{"level": 1, "text": "13 stycznia rusza rekrutacja na studia II stopnia"}]}}