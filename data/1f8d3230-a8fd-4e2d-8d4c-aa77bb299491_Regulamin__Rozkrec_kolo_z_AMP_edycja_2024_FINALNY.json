{"metadata": {}, "content": "Regulamin wsparcia przez ArcelorMittal Poland projekt\u00f3w realizowanych w ramach dzia\u0142alno\u015bci K\u00f3\u0142 Naukowych AGH\n\n\t\t\n\n\n\nPOSTANOWIENIA OG\u00d3LNE\n\n\n\nRegulamin okre\u015bla zasady sk\u0142adania wniosk\u00f3w o przyznanie \u015brodk\u00f3w na realizacj\u0119 najlepszych projekt\u00f3w studenckiego ruchu naukowego AGH (dalej zamiennie jako Studenckie Ko\u0142a  Naukowe AGH), zasady wyboru projekt\u00f3w i ich realizacji, przyznawania wsparcia oraz rozliczania przekazanych \u015brodk\u00f3w.\n\nZ\u0142o\u017cenie wniosku oznacza akceptacj\u0119  niniejszego Regulaminu.\n\nUdzia\u0142 w konkursie wymaga zgody Dziekana Wydzia\u0142u do kt\u00f3rego przynale\u017cy Studenckie Ko\u0142o Naukowe, na kt\u00f3rym b\u0119dzie realizowany projekt.\n\nFirma ArcelorMittal Poland zobowi\u0105zuje si\u0119 przekaza\u0107, na podstawie umowy o sponsoringu, zawartej dnia \u2026\u2026\u2026\u2026\u2026.. z Akademi\u0105 G\u00f3rniczo-Hutnicz\u0105 im. St. Staszica w Krakowie (dalej zwan\u0105 tak\u017ce Uczelni\u0105 lub AGH) \u015brodki w wysoko\u015bci 65 000,00 z\u0142 brutto (s\u0142ownie: sze\u015b\u0107dziesi\u0105t pi\u0119\u0107 tysi\u0119cy 00/100) na realizacj\u0119 najlepszych projekt\u00f3w K\u00f3\u0142 Naukowych AGH w okresie 1.10.2024r \u2013 15.12.2024r.\n\nWyb\u00f3r najlepszych projekt\u00f3w zostanie dokonany przez Kapitu\u0142\u0119 na podstawie wniosk\u00f3w z\u0142o\u017conych  przez Ko\u0142a Naukowe AGH.\n\nWnioskodawcy (Studenckie Ko\u0142a Naukowe AGH) sk\u0142adaj\u0105c wniosek wyra\u017caj\u0105 zgod\u0119 na bycie ambasadorami firmy ArcelorMittal Poland, w ramach czego do ich obowi\u0105zk\u00f3w b\u0119dzie nale\u017ca\u0142o:\n\nbudowanie pozytywnego wizerunku ArcelorMittal Poland w\u015br\u00f3d spo\u0142eczno\u015bci akademickiej,\n\ninformowanie przedstawicieli ArcelorMittal Poland o wydarzeniach akademickich maj\u0105cych miejsce w AGH i wpisuj\u0105cych si\u0119 w zakres dzia\u0142alno\u015bci i wizerunek Firmy,\n\n wsp\u00f3\u0142praca podczas uczestnictwa Firmy w wydarzeniach organizowanych w AGH, o ile takie uczestnictwo b\u0119dzie mia\u0142o miejsce, \n\nwsp\u00f3\u0142praca przy organizacji spotka\u0144, go\u015bcinnych wyk\u0142ad\u00f3w prowadzonych przez ArcelorMittal Poland,\n\ndbanie o stan ilo\u015bciowy i jako\u015bciowy oraz ekspozycj\u0119 materia\u0142\u00f3w reklamowych nale\u017c\u0105cych do ArcelorMittal Poland, eksponowanych  AGH lub w ramach wydarze\u0144, o kt\u00f3rych mowa w pkt. b i c powy\u017cej.\n\n\n\nZASADY ORAZ TRYB PRZYZNAWANIA \u015aRODK\u00d3W \n\n\n\nWnioskodawcami mog\u0105 by\u0107 Studenckie Ko\u0142a Naukowe AGH.\n\nDecyzje o finansowaniu projekt\u00f3w (wyborze wniosk\u00f3w) podejmuje Kapitu\u0142a, w sk\u0142ad kt\u00f3rej wchodz\u0105:\n\nProrektor ds. Studenckich - prof. dr hab. in\u017c. Rafa\u0142 Da\u0144ko,\n\nProf. dr hab. in\u017c. Miros\u0142aw Karbowniczek,\n\nPe\u0142nomocniczka Rektora ds. K\u00f3\u0142 Naukowych - dr in\u017c. Joanna Augustyn-Nadzieja,\n\nPrzedstawiciel ArcelorMittal Poland Szef Kampusa, People & Culture Manager - Karolina Muza-Adamiec,\n\nPrzedstawiciel ArcelorMittal Poland Specjalistka - Wiktoria Werner,\n\nDyrektor Walcowni Gor\u0105cej ArcelorMittal Poland - Krzysztof Sewi\u0142o,\n\nObs\u0142ug\u0119 administracyjn\u0105 konkursu zapewnia przedstawiciel Dzia\u0142u Spraw Studenckich AGH.\n\nKa\u017cde Ko\u0142o Naukowe AGH ma prawo do z\u0142o\u017cenia tylko jednego wniosku, kt\u00f3rego realizacja musi by\u0107 uko\u0144czona do 15 grudnia 2024 roku.\n\nWz\u00f3r wniosku zawiera za\u0142\u0105cznik nr 1 do niniejszego Regulaminu.\n\nZa ocen\u0119 wniosk\u00f3w pod wzgl\u0119dem merytorycznym odpowiedzialni s\u0105 cz\u0142onkowie Kapitu\u0142y. Cz\u0142onkowie Kapitu\u0142y dokonuj\u0105 oceny punktowej ka\u017cdego wniosku konkursowego, ka\u017cdorazowo przyznaj\u0105c po max. 15 punkt\u00f3w. \n\nMaksymalna liczba punkt\u00f3w, jakie mo\u017ce otrzyma\u0107 wniosek to 90 punkt\u00f3w. \n\nPrzy ocenie punktowej brane s\u0105 pod uwag\u0119 nast\u0119puj\u0105ce kryteria:\n\n\n\nWarto\u015b\u0107 merytoryczna wniosku oraz stopie\u0144 zaawansowania realizacji projektu \u2013 max 3 pkt.\n\n3 pkt \u2013 wniosek napisany poprawnie, ze szczeg\u00f3\u0142owym wyja\u015bnieniem koncepcji projektu wraz z opisem jego realizacji, prace nad realizacj\u0105 projektu zosta\u0142y podj\u0119te, widoczne s\u0105 rezultaty, projekt ma du\u017ce szanse na doko\u0144czenie w terminie, o kt\u00f3rym mowa w ust. 4 powy\u017cej\n\n2 pkt \u2013 wniosek napisany poprawnie ale tylko w pewnej jego cz\u0119\u015bci opisano cel (e) i spos\u00f3b  realizacji, \n\n1 pkt \u2013 wniosek opisany w spos\u00f3b og\u00f3lny, bez podania konkretnych dzia\u0142a\u0144 w ramach \nprojektu.\n\n\n\nCzy wniosek wpisuje si\u0119 w profil dzia\u0142alno\u015bci firmy ArcelorMittal Poland? \u2013 max 2 pkt.\n\n2 pkt \u2013 tak,\n\n1 pkt \u2013 w pewnej cz\u0119\u015bci, \n\n0 pkt \u2013 nie.\n\n\n\nCzy wyniki projektu przyczyniaj\u0105 si\u0119 do promocji ArcelorMittal Poland? - max 2 pkt.\n\n2 pkt \u2013 tak,\n\n1 pkt \u2013 w pewnej cz\u0119\u015bci, \n\n0 pkt \u2013 nie.\n\n\n\nCzy przewiduje si\u0119 publikacj\u0119 efekt\u00f3w realizacji projektu lub udzia\u0142 w konferencji, podczas kt\u00f3rej b\u0119d\u0105 prezentowane efekty pracy? \u2013 max 3 pkt.\n\n3 pkt \u2013 tak, przewiduje si\u0119 publikacj\u0119 oraz udzia\u0142 w konferencji; we wniosku wskazano\n             podj\u0119te starania o publikacj\u0119 lub podano nazw\u0119 konferencji,\n\n2 pkt \u2013  przewiduje si\u0119 publikacj\u0119 oraz udzia\u0142 w konferencji ale wnioskodawcy nie wskazuj\u0105 \n            konkretnej konferencji lub miejsca publikacji,\n\n1 pkt \u2013 we wniosku nie ma informacji o planowanej publikacji lub udziale w konferencji. \n\n\n\nOg\u00f3lne odczucia dotycz\u0105ce projektu - max 5 pkt. \n\n\n\nWymagane dokumenty:\n\nWype\u0142niony i podpisany Wniosek przez Opiekuna Ko\u0142a oraz cz\u0142onk\u00f3w zespo\u0142u realizuj\u0105cego projekt.\n\nO\u015bwiadczenie cz\u0142onk\u00f3w ko\u0142a ze zgod\u0105 na rozpowszechnienie wizerunku (za\u0142\u0105cznik nr 2 do niniejszego Regulaminu, zgoda dla AGH  i zgoda na firmy AMP).\n\nDokumentacj\u0119 konkursow\u0105 Studenckie Ko\u0142a  Naukowe AGH sk\u0142adaj\u0105 w formie papierowej (jeden egzemplarz) oraz elektronicznej u Pe\u0142nomocniczki Rektora ds. K\u00f3\u0142 Naukowych Obszaru Czerwonego dr in\u017c. Joanny Augustyn-Nadziei do dnia 14 czerwca br. Za dat\u0119 z\u0142o\u017cenia wniosku uznaje si\u0119 dzie\u0144 z\u0142o\u017cenia przez przedstawiciela Ko\u0142a Naukowego  AGH kompletu prawid\u0142owo wype\u0142nionych dokument\u00f3w, o kt\u00f3rych mowa w pkt. 9 powy\u017cej.\n\nLista wybranych do wsparcia projekt\u00f3w K\u00f3\u0142 Naukowych AGH zostanie og\u0142oszona na stronie ArcelorMittal Poland (https://poland.arcelormittal.com) oraz na stronie DSS AGH (https://www.dss.agh.edu.pl/) jak i na stronie Studenckich K\u00f3\u0142 Naukowych (https://skn.agh.edu.pl/) w dniu 21 czerwca br.\n\nOd decyzji Kapitu\u0142y nie przys\u0142uguj\u0105 \u017cadne \u015brodki odwo\u0142awcze.\n\n\n\n\n\nIII. REALIZACJA PROJEKTU\n\n\n\nNad prawid\u0142ow\u0105 realizacj\u0105 i w\u0142a\u015bciwym rozliczeniem projektu czuwa Opiekun Ko\u0142a Naukowego AGH, kt\u00f3re go realizuje.\n\nPo og\u0142oszeniu projekt\u00f3w, kt\u00f3re uzyskaj\u0105 wsparcie, konieczne jest z\u0142o\u017cenie Preliminarza koszt\u00f3w projektu w formie papierowej (jeden egzemplarz) u Pe\u0142nomocnika Rektora ds. K\u00f3\u0142 Naukowych Obszaru Czerwonego - dr in\u017c. Joanny Augustyn-Nadziei do dnia 28 czerwca br.\n\nWz\u00f3r Preliminarza koszt\u00f3w projektu stanowi za\u0142\u0105cznik nr 3 do niniejszego Regulaminu. Preliminarz podlega akceptacji Prorektora ds. Studenckich oraz Kwestora AGH. Akceptacja ta jest warunkiem rozpocz\u0119cia wydatkowania \u015brodk\u00f3w przyznanych na realizacj\u0119 projektu.\nO uzyskanej zgodzie przedstawiciela ko\u0142a naukowego informuje pracownik Dzia\u0142u Spraw Studenckich AGH.\n\nWydatki poniesione podczas realizacji projektu musz\u0105 by\u0107 zgodne co do warto\u015bci, jak i rodzaju,  z przedstawionym Preliminarzem koszt\u00f3w projektu. Wszystkie koszty poniesione w ramach projektu musz\u0105 by\u0107 realizowane zgodnie z obowi\u0105zuj\u0105cymi przepisami prawa, w tym przepisami Prawa zam\u00f3wie\u0144 publicznych oraz procedurami wewn\u0119trznymi Uczelni.\n\nW przypadku zakupu \u015brodk\u00f3w trwa\u0142ych wymagana jest zgoda w\u0142a\u015bciciela pola spisowego Wydzia\u0142u, do kt\u00f3rego zostanie przypisany zakupiony przedmiot.\n\nProjekt nie mo\u017ce obejmowa\u0107 zakupu \u015brodk\u00f3w trwa\u0142ych powy\u017cej kwoty 10 tys. z\u0142.\n\nProjekt nie obejmuje finansowania honorari\u00f3w wnioskodawc\u00f3w.\n\n\n\n\n\n\n\nIV. WARUNKI ROZLICZANIA\n\n\n\nWarunkiem rozliczenia projektu jest z\u0142o\u017cenie kompletu faktur lub innych dokument\u00f3w finansowych w Dziale Spraw Studenckich AGH.\n\nDzia\u0142 Spraw Studenckich AGH zajmuje si\u0119 rozliczeniem projekt\u00f3w, a tak\u017ce przygotowywaniem sprawozda\u0144 finansowych dla Prorektora ds. Studenckich, firmy ArcelorMittal Poland oraz Pe\u0142nomocniczki Rektora ds. K\u00f3\u0142 Naukowych Obszaru Czerwonego w zakresie wykorzystania \u015brodk\u00f3w przyznanych na realizacj\u0119 projektu.\n\nFaktury i inne dokumenty finansowe powinny by\u0107 opisane i potwierdzone przez Opiekuna Ko\u0142a z\u0142o\u017conym podpisem wraz z imienn\u0105 piecz\u0105tk\u0105.\n\nFaktury i inne dokumenty finansowe nale\u017cy dostarczy\u0107 do Dzia\u0142u Spraw Studenckich AGH \u2013 Pawilon C1, pok. 111.\n\nPo dokonaniu rozliczenia projektu, Ko\u0142o Naukowe AGH zobowi\u0105zane jest do z\u0142o\u017cenia w wersji papierowej sprawozdania merytoryczno-finansowego w Dziale Spraw Studenckich AGH, potwierdzonego przez Opiekuna Ko\u0142a Naukowego oraz odpowiedniego obszarowo Pe\u0142nomocnika Rektora ds. K\u00f3\u0142 Naukowych.\n\nWz\u00f3r sprawozdania merytoryczno-finansowego stanowi za\u0142\u0105cznik nr 4 do niniejszego Regulaminu.\n\n\n\nV Za\u0142\u0105czniki\n\n\n\nZa\u0142\u0105cznik nr 1 - Wniosek o dofinansowanie projektu realizowanego przez studenckie Ko\u0142o Naukowe AGH przez ArcelorMittal Poland.\n\nZa\u0142\u0105cznik nr 2 \u2013 Wzory o\u015bwiadcze\u0144 o wyra\u017ceniu zgody cz\u0142onk\u00f3w ko\u0142a na rozpowszechnienie wizerunku.\n\nZa\u0142\u0105cznik nr 3 \u2013 Wz\u00f3r preliminarza koszt\u00f3w realizacji projektu.\n\nZa\u0142\u0105cznik nr 4 - Wz\u00f3r sprawozdania merytoryczno-finansowego."}