{"content": "# Tadeusz Kochma\u0144ski \u2013 Historia AGH\n\nURL: https://historia.agh.edu.pl/wiki/Tadeusz_Kochma%C5%84ski\nCrawled: 2025-03-19 21:09:05\n\nTadeusz Kochma\u0144ski\n\nZ Historia AGH\n\nTadeusz Kochma\u0144ski\n\nNazwisko\n\nKochma\u0144ski\n\nImi\u0119 / imiona\n\nTadeusz\n\nTytu\u0142y / stanowiska\n\nProf. dr hab. in\u017c.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n17 wrze\u015bnia 1904\n\nMiejsce urodzenia\n\nKrak\u00f3w\n\nData \u015bmierci\n\n2 listopada 1986\n\nMiejsce \u015bmierci\n\nKrak\u00f3w\n\nDyscyplina/specjalno\u015bci\n\ngeodezja\n, \nmiernictwo g\u00f3rnicze\n, \nmechanika g\u00f3rotworu\n\nPe\u0142nione funkcje\n\nRektor AGH (1961\u20131963)\n\nWydzia\u0142\n\nWydzia\u0142 Geodezji G\u00f3rniczej\n\nRok przyznania doktoratu h.c. AGH\n\n1981\n\nPow\u00f3d przyznania doktoratu h.c. AGH\n\nza wybitne zas\u0142ugi dla rozwoju geodezji i\u00a0ochrony teren\u00f3w g\u00f3rniczych\n\nOdznaczenia i nagrody\n\nKrzy\u017c Kawalerski Orderu Odrodzenia Polski\n\nFunkcje\nGdzie\nod\ndo\nDziekan\nWydzia\u0142 Geodezji G\u00f3rniczej\n1951\n1953\nRektor\nAGH\n1961\n1963\n\nProf. dr hab. in\u017c. \nTadeusz Kochma\u0144ski\n (1904\u20131986)\n\nDyscyplina/specjalno\u015bci: mechanika g\u00f3rotworu, miernictwo g\u00f3rnicze\n\nNota biograficzna\n\nUrodzi\u0142 si\u0119 17 wrze\u015bnia 1904 roku w\u00a0Krakowie. Zmar\u0142 2 listopada 1986 roku w Krakowie. Pochowany na Cmentarzu Rakowickim w Krakowie.\n\nUczy\u0142 si\u0119 w III Pa\u0144stwowym Gimnazjum im. Kr\u00f3la Jana III Sobieskiego, kt\u00f3re uko\u0144czy\u0142 w 1922 roku. Podj\u0105\u0142 nast\u0119pnie studia na Wydziale G\u00f3rniczym Akademii G\u00f3rniczej, kt\u00f3re uko\u0144czy\u0142 w 1931 roku. Prac\u0119 dyplomow\u0105, kt\u00f3ra uzyska\u0142a wyr\u00f3\u017cnienie, wykona\u0142 z zakresu geologii i miernictwa g\u00f3rniczego.\n\nDzia\u0142alno\u015b\u0107 naukowo-dydaktyczn\u0105 rozpocz\u0105\u0142 w 1931 roku w Zak\u0142adzie Geologii Stosowanej na \nWydziale G\u00f3rniczym\n AG, jednak z powodu braku etatu naukowego przeszed\u0142 do pracy w przemy\u015ble. W 1932 roku odby\u0142 praktyki miernicze w kopalniach, a od stycznia 1933 roku by\u0142 kierownikiem biur mierniczych w kopalniach \u201eBielszowice\u201d i \u201eKnur\u00f3w\u201d. \nW pocz\u0105tkowych latach okupacji pracowa\u0142 w charakterze mierniczego kopalni rudy \u017celaza w St\u0105porowie. W po\u0142owie 1941 roku Tadeusz Kochma\u0144ski powr\u00f3ci\u0142 do Krakowa i obj\u0105\u0142 wyk\u0142ady z miernictwa, a nast\u0119pnie i matematyki, w Pa\u0144stwowej Szkole Technicznej G\u00f3rniczo-Hutniczo-Mierniczej. Na stanowisku tym pozosta\u0142 do ko\u0144ca wojny. W 1945 roku znalaz\u0142 si\u0119 w\u015br\u00f3d tych, kt\u00f3rzy reaktywowali dzia\u0142alno\u015b\u0107 Akademii G\u00f3rniczej. \n\n24 listopada 1945 roku uzyska\u0142 w AG stopie\u0144 doktora nauk technicznych, a 9 pa\u017adziernika 1948 roku zosta\u0142a zatwierdzona Jego habilitacja.\n\nOd czerwca 1949 roku by\u0142 profesorem kontraktowym AGH. 23 stycznia 1950 roku zosta\u0142 mianowany profesorem nadzwyczajnym, a w 1958 roku otrzyma\u0142 tytu\u0142 profesora..\n\nW 1949 roku obj\u0105\u0142 kierownictwo utworzonej z Jego inicjatywy Katedry Geodezji i Miernictwa G\u00f3rniczego II na Wydziale Geologiczno-Mierniczym. By\u0142 wsp\u00f3\u0142organizatorem utworzonego w 1951 roku Wydzia\u0142u Geodezji G\u00f3rniczej. Na tym wydziale kierowa\u0142 do 1963 roku Katedr\u0105 Geodezji Wy\u017cszej i Oblicze\u0144 Geodezyjnych. Od wrze\u015bnia 1951 roku do stycznia 1954 roku by\u0142 dziekanem Wydzia\u0142u Geodezji G\u00f3rniczej. W latach 1961\u20131963 by\u0142 rektorem AGH. W kolejnych latach, 1963\u20131971, zwi\u0105zany by\u0142 z Politechnik\u0105 \u015al\u0105sk\u0105 w Gliwicach. W 1971 roku powr\u00f3ci\u0142 do AGH i obj\u0105\u0142 kierownictwo Zak\u0142adem Ochrony Powierzchni G\u00f3rniczej i G\u00f3rotworu w Instytucie Kszta\u0142towania i Ochrony \u015arodowiska. W ostatnim roku swojej czynnej pracy zawodowej kierowa\u0142 utworzonym z Jego inicjatywy Zak\u0142adem Bada\u0144 Deformacji G\u00f3rotworu w Instytucie Geodezji G\u00f3rniczej i Przemys\u0142owej. \n\nZ dniem 1 pa\u017adziernika 1974 roku przeszed\u0142 na emerytur\u0119. Wtedy te\u017c zosta\u0142 honorowym cz\u0142onkiem Rady Wydzia\u0142u Geodezji G\u00f3rniczej.\n\nAutor ponad 60 pozycji, w tym 9 o charakterze dydaktycznym (ksi\u0105\u017cki i skrypty). By\u0142 autorem lub wsp\u00f3\u0142autorem 13 patent\u00f3w i kilku chronionych usprawnie\u0144 technologicznych.  By\u0142 promotorem w 13 przewodach doktorskich.\n\nCz\u0142onek Komitetu Geodezji PAN. Doktor honoris causa AGH (1981).\n\nW pawilonie AGH C-4 na pierwszym pi\u0119trze w 1988 roku znajduje si\u0119 tablica pami\u0105tkowa po\u015bwi\u0119cona Profesorowi. \n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, Sztandar Pracy I Klasy, Honorowy G\u00f3rnik PRL.\n\nSenat AGH 30 maja 1981 roku nada\u0142 prof. Tadeuszowi Kochma\u0144skiemu tytu\u0142 doktora honoris causa za wybitne zas\u0142ugi dla rozwoju geodezji i ochrony teren\u00f3w g\u00f3rniczych.\n\n\u0179r\u00f3d\u0142a do biogramu\n\nKsi\u0105\u017cki\n\nKonieczna E.: Postaci AGH we wspomnieniach i anegdotach. Krak\u00f3w 2008, s. 48-51, [foto]\n\nKsi\u0119ga tytu\u0142\u00f3w i stopni naukowych\u00a0: uzyskanych na Wydziale Geodezji G\u00f3rniczej i In\u017cynierii \u015arodowiska w latach 1951-2001. [AGH]. Red. J. Bernasik. Krak\u00f3w 2001, s. 8, [foto]\n\nKsi\u0119ga wychowank\u00f3w i wychowawc\u00f3w Akademii G\u00f3rniczej w Krakowie (1919-1949). Oprac. J. Sulima-Samuj\u0142\u0142o. Krak\u00f3w 1979, s. 81\n\nNon omnis moriar\u2026\u00a0: groby profesor\u00f3w AGH Cmentarz Rakowicki. Z. 2019. Oprac. H. Sie\u0144ski. Krak\u00f3w 2019, s. 103-105, [foto]\n\nNon omnis moriar\u2026\u00a0: groby Rektor\u00f3w Akademii G\u00f3rniczej i Akademii G\u00f3rniczo-Hutniczej. Z. 4 - 2021. Oprac. H. Sie\u0144ski. Krak\u00f3w 2021, s. 125-132, [foto]\n\nRys historyczny Wydzia\u0142u Geodezji G\u00f3rniczej i In\u017cynierii \u015arodowiska. [Red. Z. Niedojad\u0142o et al.]. Krak\u00f3w 2001, s. 7-8, 29-31, 32-53, [foto]\n\n[Sk\u0142ad Osobowy Akademii G\u00f3rniczej \u2026 1946/47]. Krak\u00f3w 1946, s. 17\n\n[Sk\u0142ad Osobowy Akademii G\u00f3rniczej \u2026 1947/48]. Krak\u00f3w 1947, s. 10\n\nWac\u0142awik J.: Kronika Wydzia\u0142u G\u00f3rniczego 1919-1999. Krak\u00f3w 1999, s.115\n\nWielka Ksi\u0119ga 85-lecia Akademii G\u00f3rniczo-Hutniczej. [Oprac.] zesp\u00f3\u0142 aut. K. Piko\u0144 (red. naczelny), A. Soko\u0142owska (dyrektor projektu), K. Piko\u0144. Gliwice 2004, s. 157, [foto]\n\nZ dziej\u00f3w Akademii G\u00f3rniczo-Hutniczej w Krakowie w latach 1919-1967. Oprac. J. Sulima-Samuj\u0142\u0142o oraz zesp\u00f3\u0142 aut. Krak\u00f3w 1970, s. 623 (Wydawnictwa Jubileuszowe 1919-1969)\n\nArtyku\u0142y\n\nBiuletyn Rektora\n [\nAGH\n] 1987, grudzie\u0144, s. 4\n\nD\u017cegniuk B.: Wk\u0142ad Profesora Tadeusza Kochma\u0144skiego i Jego szko\u0142y w rozw\u00f3j nauki o szkodach g\u00f3rniczych. \nGeodezja i Kartografia\n 1988, T. 37, z. 4, s. 253-256\n\nGoca\u0142 J.: Etapy rozwoju Wydzia\u0142u Geodezji G\u00f3rniczej i In\u017cynierii \u015arodowiska AGH w latach 1951-2006. \n Geodezja\u00a0: p\u00f3\u0142rocznik AGH\n 2006, T. 12, z. 2/1, s. 35-55, [foto]\n\nJaros J.: \"Salamandra\" - pami\u0119ci Koleg\u00f3w G\u00f3rnik\u00f3w (2). \nPrzegl\u0105d G\u00f3rniczy\n 1987, T. 43, nr 11-12, s. 63-64\n\nKonieczna E.: Postaci AGH we wspomnieniach i anegdotach\u00a0: prof. Tadeusz Kochma\u0144ski. \nMiesi\u0105c w Krakowie\n 2009, nr 2, s. 47-48, [foto]\n\n\u0141abanowicz H.: Wsp\u00f3\u0142praca Profesora Tadeusza Kochma\u0144skiego z przemys\u0142em wydobywczym. \nGeodezja i Kartografia\n 1988, T. 37, z. 4, s. 267-269\n\nNey B.: Profesor Tadeusz Kochma\u0144ski - doktor honoris causa Akademii G\u00f3rniczo-Hutniczej im. St. Staszica. \nGeodezja i Kartografia\n 1982, T. 31, z. 2, s. 95-101\n\nNey B.: Wp\u0142yw Profesora Tadeusza Kochma\u0144skiego na rozw\u00f3j metod oblicze\u0144 geodezyjnych. \nGeodezja i Kartografia\n 1988, T. 37, z. 4, s. 257-261\n\nOdlanicki-Poczobutt M.: Z dzia\u0142alno\u015bci Profesora Tadeusza Kochma\u0144skiego w Polskiej Akademii Umiej\u0119tno\u015bci i Polskiej Akademii Nauk. \nGeodezja i Kartografia\n 1988, T. 37, z. 4, s. 245-247\n\nPoczet Rektor\u00f3w AGH\u00a0: lata [1919-2013]\u00a0: Tadeusz Kochma\u0144ski (1904-1986), 1961/62-1962/63. \nBiuletyn AGH\n 2013 wyd. spec. z okazji 100-lecia powo\u0142ania Akademii G\u00f3rniczej, s. 15, [foto]\n\nPodrzucki C.: Konwent Senior\u00f3w AGH w dw\u00f3ch ostatnich kadencjach swej dzia\u0142alno\u015bci. \nBiuletyn Informacyjny Pracownik\u00f3w AGH\n 2001, nr 90, s. 7-8\n\n[Profesor Tadeusz Kochma\u0144ski]. \nZeszyty Naukowe AGH\n\u00a0; nr 449. [Seria] \nGeodezja\n 1976, z. 31, 110, [1] s., [foto] [zeszyt po\u015bwi\u0119cony jubileuszowi 45-lecia pracy naukowej profesora Tadeusza Kochma\u0144skiego]\n\nSie\u0144ski H.: Profesor Tadeusz Kochma\u0144ski\u00a0: tablice - pami\u0119\u0107 wiecznie \u017cywa - cz\u0119\u015b\u0107 19. \nBiuletyn AGH\n 2015, nr 85, s. 33-35, [foto]\n\nSie\u0144ski H.: Tadeusz Kochma\u0144ski - Rektor w latach 1961-1963\u00a0: Poczet rektor\u00f3w Akademii G\u00f3rniczej i Akademii G\u00f3rniczo-Hutniczej - cz\u0119\u015b\u0107 13. \nBiuletyn AGH\n 2022, nr 166, s. 29-32, [foto]\n\nW\u0119dzony J.: Dzia\u0142alno\u015b\u0107 naukowo-dydaktyczna Prof. dr. hab. in\u017c. Tadeusza Kochma\u0144skiego. \nGeodezja i Kartografia\n 1988, T. 37, z. 4, s. 249-252\n\nW\u0119dzony J.: Dzia\u0142alno\u015b\u0107 naukowo-dydaktyczna prof. dr hab. in\u017c. Tadeusza Kochma\u0144skiego. \nGeodezja i Kartografia\n 1988, T. 37, z. 4, s. 253-256\n\nW\u0119dzony J.: Pro memoria. \nWsp\u00f3lne Sprawy\n 1997, nr 11, s. 6-7\n\nWykaz os\u00f3b, kt\u00f3re otrzyma\u0142y Doktoraty Honoris Causa Akademii G\u00f3rniczo-Hutniczej. \nBiuletyn Informacyjny Pracownik\u00f3w AGH\n 1994, nr 5, s. 18\n\nZych J.: Dzia\u0142alno\u015b\u0107 Profesora Tadeusza Kochma\u0144skiego w Politechnice \u015al\u0105skiej. \nGeodezja i Kartografia\n 1988, T. 37, z. 4, s. 257-261\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Tadeusz_Kochma\u0144ski&oldid=76895\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/wiki/Tadeusz_Kochma%C5%84ski", "title": "Tadeusz Kochma\u0144ski \u2013 Historia AGH", "depth": 2, "duplicate": false, "content_hash": "08888333d1fd196ab7d9d74962cf8c3b", "word_count": 1154, "headings": [{"level": 1, "text": "Tadeusz Kochma\u0144ski"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}]}}