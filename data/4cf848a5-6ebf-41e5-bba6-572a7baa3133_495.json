{"content": "# Studia podyplomowe | Wydzia\u0142 Zarz\u0105dzania AGH\n\nURL: https://www.zarz.agh.edu.pl/index.php/studia-podyplomowe/\nCrawled: 2025-03-19 21:34:46\n\nStudia podyplomowe i szkolenia\n\nBudowanie marki w praktyce\n\nStudia \u201eBudowanie marki w praktyce\u201d obejmuj\u0105 zagadnienia od podstaw budowania marki do zarz\u0105dzania strategicznego mark\u0105 (ang. branding) zgodnie z uwarunkowaniami rynkowymi i rozwojem wiedzy fachowej w tym obszarze.\n\nAbsolwenci nab\u0119d\u0105 umiej\u0119tno\u015b\u0107 profesjonalnego planowania i projektowania proces\u00f3w, doboru optymalnych narz\u0119dzi marketingowych na potrzeby skutecznego zarz\u0105dzania mark\u0105 w konkretnej sytuacji problemowej.\n\nMarki w r\u0119kach przedsi\u0119biorc\u00f3w to obecnie kluczowe narz\u0119dzia rywalizacji rynkowej st\u0105d warto budowa\u0107 ich kapita\u0142 rynkowy i czerpa\u0107 z tego wymierne korzy\u015bci.\n\nWi\u0119cej informacji\n\nCyberbezpiecze\u0144stwo i zarz\u0105dzanie bezpiecze\u0144stwem informacji\n\nZakres tematyczny studi\u00f3w podyplomowych pn. \u201eCyberbezpiecze\u0144stwo i zarz\u0105dzanie bezpiecze\u0144stwem informacji\u201d nawi\u0105zuje do istoty informacji i przedstawia problematyk\u0119 jej bezpiecze\u0144stwa w dzia\u0142aj\u0105cych organizacjach, jak r\u00f3wnie\u017c wskazuje mo\u017cliwo\u015bci ochrony prawnej informacji i zapoznaje s\u0142uchaczy ze standardami zarz\u0105dzania bezpiecze\u0144stwem informacji. Co jest bardzo istotne pokazane zostan\u0105 praktyczne rozwi\u0105zania w zakresie zarz\u0105dzania bezpiecze\u0144stwem informacji na przyk\u0142adzie zaj\u0119\u0107 laboratoryjnych i \u0107wicze\u0144 praktycznych.\n\nWi\u0119cej informacji\n\nFacility Management \u2013 Zarz\u0105dzanie inteligentnym budynkiem\n\nStudia podyplomowe \u201eFacility Management \u2013 zarz\u0105dzanie inteligentnym budynkiem\u201d maj\u0105 na celu rozwini\u0119cie umiej\u0119tno\u015bci zarz\u0105dzania budynkiem. Studia przeznaczone s\u0105 dla os\u00f3b zamierzaj\u0105cych zwi\u0105za\u0107 si\u0119 profesjonalnie z zarz\u0105dzaniem, u\u017cytkowaniem i gospodarowaniem nowoczesnymi budynkami, a tak\u017ce dla os\u00f3b chc\u0105cych rozszerzy\u0107 swoj\u0105 wiedz\u0119 na zarz\u0105dzanie udogodnieniami w budynkach (dyrektorzy, architekci, developerzy, in\u017cynierowie, projektanci). Program studi\u00f3w pozwoli na podniesienie kwalifikacji zawodowych, jak r\u00f3wnie\u017c na osi\u0105gni\u0119cie sukcesu zawodowego w nowej dziedzinie, jak\u0105 jest Facility Management.\n\nWi\u0119cej informacji\n\nStrategie biznesowe w gospodarce o obiegu zamkni\u0119tym.\n\nTematyka studi\u00f3w jest zwi\u0105zana z wdro\u017ceniem koncepcji gospodarki o obiegu zamkni\u0119tym (GOZ, nazywanej te\u017c gospodark\u0105 cyrkulacyjn\u0105) w praktyk\u0119 gospodarcz\u0105 przedsi\u0119biorstw o r\u00f3\u017cnym profilu dzia\u0142alno\u015bci. Program studi\u00f3w obejmuje 14 przedmiot\u00f3w. Studia podyplomowe b\u0119d\u0105 realizowane w ramach Priorytetowego Obszaru Badawczego 2 pt. \u201eNowe technologie dla gospodarki o obiegu zamkni\u0119tym: po\u0142\u0105czenie modeli biznesowych z eko-innowacjami w celu wzrostu produktywno\u015bci i minimalizacji odpad\u00f3w oraz tworzenia i wykorzystywania wiedzy\u201d, w projekcie \u201dInicjatywa Doskona\u0142o\u015bci \u2013 Uczelnia Badawcza\u201d\n\nWi\u0119cej informacji\n\nHR Business Partner \n\nStudia przygotuj\u0105 do profesjonalnego planowania i projektowania proces\u00f3w i narz\u0119dzi w obszarze zarz\u0105dzania lud\u017ami w organizacjach r\u00f3\u017cnego typu (produkcyjnych, us\u0142ugowych, organizacji z sektora NGO). Przeznaczone s\u0105 dla os\u00f3b, kt\u00f3re chc\u0105 rozwija\u0107 swoj\u0105 wiedz\u0119 i kompetencje w obszarze zarz\u0105dzania lud\u017ami, s\u0105 odpowiedzialne za tworzenie polityki HR,\u00a0 pracuj\u0105 w dzia\u0142ach HR lub wspieraj\u0105 procesy zarz\u0105dzania lud\u017ami w organizacji. Studia kierowane s\u0105 r\u00f3wnie\u017c do w\u0142a\u015bcicieli firm, mened\u017cer\u00f3w \u015bredniego szczebla zarz\u0105dzania stanowi\u0105c uzupe\u0142nienie wiedzy, kt\u00f3ra pozwoli na stosowanie nowoczesnych metod zarz\u0105dzania lud\u017ami w ich organizacjach.\n\nWi\u0119cej informacji\n\nIn\u017cynieria Jako\u015bci Oprogramowania\n\nCelem studi\u00f3w jest zdobycie wiedzy na temat sposob\u00f3w zapewnienia jako\u015bci system\u00f3w informatycznych oraz nabycie praktycznych umiej\u0119tno\u015bci w zakresie planowania, projektowania i automatyzacji test\u00f3w oprogramowania. Ko\u0144cowym efektem jest uzyskanie certyfikatu: \nISTQB\u00ae Certified Tester\n \u2013 Foundation Level.\n\nWi\u0119cej informacji\n\nKreowanie do\u015bwiadcze\u0144 klient\u00f3w\n\nStudia podyplomowe \u201eKreowanie do\u015bwiadcze\u0144 klient\u00f3w\u201d obejmuj\u0105 szerok\u0105 problematyk\u0119 zarz\u0105dzania do\u015bwiadczeniami interesariuszy w r\u00f3\u017cnorodnych procesach rynkowych, zgodnie z uj\u0119ciem marketingowym. Punkt ci\u0119\u017cko\u015bci po\u0142o\u017cony jest na customer experience oraz user experience w mediach spo\u0142eczno\u015bciowych oraz customer care w Internecie.\n\nAbsolwenci studi\u00f3w uzupe\u0142ni\u0105 wiedz\u0119 i nab\u0119d\u0105 umiej\u0119tno\u015bci praktyczne z zakresu wykorzystania narz\u0119dzi marketingowych na potrzeby kreowania do\u015bwiadcze\u0144 klient\u00f3w przek\u0142adaj\u0105cych si\u0119 na warto\u015b\u0107 rynkow\u0105 i przynosz\u0105cych wymierne i wieloaspektowe korzy\u015bci dla wszystkich zaanga\u017cowanych podmiot\u00f3w.\n\nWa\u017cnym celem studi\u00f3w jest przygotowanie s\u0142uchaczy do umiej\u0119tnego kreowania do\u015bwiadcze\u0144 interesariuszy, w tym szczeg\u00f3lnie klient\u00f3w, powi\u0105zanych z dzia\u0142alno\u015bci\u0105 gospodarcz\u0105 zainteresowanego.\n\nWi\u0119cej informacji\n\nMarketing 4.0. Narz\u0119dzia. Projekty. Skuteczno\u015b\u0107\n\nCelem studi\u00f3w jest przygotowanie s\u0142uchaczy do umiej\u0119tnego wykorzystywania wsp\u00f3\u0142czesnych narz\u0119dzi, metod i procedur marketingowych tzw. marketingu 4.0 na potrzeby skutecznego zarz\u0105dzania zr\u00f3\u017cnicowanymi obiektami rynkowymi, takimi jak firma, produkt, marka, organizacja, inna strategiczna jednostka biznesu. Zgodnie z najnowszym uj\u0119ciem dzia\u0142ania marketingowe powinny by\u0107 stymulowane s\u0105 przez zaanga\u017cowanych klient\u00f3w tzw. prosument\u00f3w, kt\u00f3rzy \u0142\u0105cz\u0105 si\u0119 w sieci. Dominuje marketing humanocentryczny wok\u00f3\u0142 personifikowanych marek. Szczeg\u00f3lnie wa\u017cne jest kreowanie do\u015bwiadcze\u0144 interesariuszy przek\u0142adaj\u0105cych si\u0119 na warto\u015b\u0107 oraz budowanie d\u0142ugofalowych relacji. Najistotniejsza jest tendencja przenoszenia dzia\u0142a\u0144 marketingowych do sieci Internet z akcentem na aktywno\u015b\u0107 w\u00a0 mediach spo\u0142eczno\u015bciowych. Du\u017c\u0105 wag\u0119 odgrywaj\u0105 dzia\u0142ania kontentowe i wielokana\u0142owe. Wa\u017cny jest pomiar rezultat\u00f3w i permanentne usprawnianie oraz d\u0105\u017cenie do zr\u00f3wnowa\u017conych praktyk biznesowych.\n\nWi\u0119cej informacji\n\nMened\u017cer nadzoru korporacyjnego\n\nStudia adresowane s\u0105 do os\u00f3b b\u0119d\u0105cych pracownikami lub kandydatami do pracy w zespo\u0142ach nadzoru w\u0142a\u015bcicielskiego w grupach kapita\u0142owych, do os\u00f3b aspiruj\u0105cych do cz\u0142onkostwa i pracy w Radach Nadzorczych sp\u00f3\u0142ek kapita\u0142owych, a tak\u017ce do ju\u017c czynnych cz\u0142onk\u00f3w Rad Nadzorczych widz\u0105cych potrzeb\u0119 rozszerzenia i uaktualnienia posiadanych umiej\u0119tno\u015bci i wiedzy. Celem studi\u00f3w jest przygotowanie os\u00f3b do pe\u0142nienia funkcji aktywnego i kompetentnego cz\u0142onka nadzoru korporacyjnego, w tym cz\u0142onka Rad Nadzorczych i nadzoru w\u0142a\u015bcicielskiego w grupach kapita\u0142owych. W\u0142a\u015bciwie realizowana funkcja nadzoru korporacyjnego, odpowiadaj\u0105ca na wyzwania wsp\u00f3\u0142czesnego i podlegaj\u0105cego permanentnej zmianie otoczenia biznesowego, jest wa\u017cnym generatorem warto\u015bci dla organizacji. Stale rosn\u0105ce znaczenie funkcji nadzoru, ustawowa zmiana zakresu obowi\u0105zk\u00f3w i poszerzenie obszaru odpowiedzialno\u015bci organ\u00f3w nadzoru jak i ich cz\u0142onk\u00f3w wymaga dobrego przygotowania merytorycznego (wiedza i umiej\u0119tno\u015bci) oraz prezentowania aktywnej i etycznej postawy przez osoby zaanga\u017cowane w prac\u0119 w nadzorze. Celem studi\u00f3w jest uzupe\u0142nienie wiedzy i umiej\u0119tno\u015bci absolwent\u00f3w studi\u00f3w wy\u017cszych w zakresie profesjonalnego przygotowania do pracy w nadzorze korporacyjnym \u2013 w tym, w Radach Nadzorczych i nadzorze w\u0142a\u015bcicielskim w grupach kapita\u0142owych.\u00a0\n\nWi\u0119cej informacji\n\nMediacje\n\nStudia podyplomowe maj\u0105 za zadanie przygotowanie s\u0142uchaczy do wykonywania zawodu mediatora w sprawach karnych, cywilnych (gospodarczych, rodzinnych, biznesowych, z zakresu prawa pracy) i w sprawach nieletnich oraz do rozwi\u0105zywania konflikt\u00f3w spo\u0142ecznych poprzez dostarczenie wiedzy i praktycznych umiej\u0119tno\u015bci z zakresu alternatywnych metod rozwi\u0105zywania spor\u00f3w.\n\nNiezb\u0119dna wiedza teoretyczna z zakresu psychologii i prawa, wzmocniona zostanie treningami praktycznymi, warsztatami oraz przewodnikiem po zawodzie i post\u0119powaniu mediatora. Studia poruszaj\u0105 tematy takie jak: mediacja w sprawach cywilnych, karnych, nieletnich i rodzinnych \u2013 aspekty prawne, symulacje mediacji, psychologia spo\u0142eczna, komunikacja werbalna i niewerbalna, negocjacje\n\nStudia przeznaczone s\u0105 dla absolwent\u00f3w wy\u017cszych uczelni zainteresowanych uzyskaniem nowego zawodu \u2013 mediatora lub dodatkowych kwalifikacji obejmuj\u0105cych rozwi\u0105zywanie konflikt\u00f3w i negocjacje w zawodzie obecnie wykonywanym. Szczeg\u00f3lnie przydatne b\u0119d\u0105 dla os\u00f3b zatrudnionych na stanowiskach zajmuj\u0105cych si\u0119 obs\u0142ug\u0105 klienta, radc\u00f3w prawnych, adwokat\u00f3w, pracownik\u00f3w firm windykacyjnych, pion\u00f3w prawnych i egzekucji zad\u0142u\u017ce\u0144 w bankach, firmach consultingowych, czy du\u017cych przedsi\u0119biorstwach.\u00a0\n\nWi\u0119cej informacji\n\nMened\u017cer jako\u015bci\n\nStudia umo\u017cliwiaj\u0105 uzyskanie certyfikat\u00f3w w module podstawowym: audytora wewn\u0119trznego zintegrowanych system\u00f3w zarz\u0105dzania (jako\u015b\u0107, \u015brodowisko, BHP), audytora wewn\u0119trznego systemu bezpiecze\u0144stwa informacji oraz pe\u0142nomocnika ZSZ, a w module specjalistycznym: audytora wewn\u0119trznego systemu zarz\u0105dzania jako\u015bci\u0105 oraz system\u00f3w bezpiecze\u0144stwa \u017cywno\u015bci, a tak\u017ce pe\u0142nomocnika systemu zarz\u0105dzania jako\u015bci\u0105 oraz bezpiecze\u0144stwem \u017cywno\u015bci.\u00a0Wsp\u00f3\u0142uczestniczy w kszta\u0142ceniu oraz wydaje certyfikaty wiod\u0105ca firma na rynku \u015bwiatowym \u2013 SGS.\n\nWi\u0119cej informacji\n\nMetody statystycznej analizy danych\n\nStudia stanowi\u0105 propozycj\u0119 adresowan\u0105 do os\u00f3b, kt\u00f3re chc\u0105 pog\u0142\u0119bi\u0107 swoj\u0105 wiedz\u0119 z zakresu statystycznej i ekonometrycznej analizy danych. W szczeg\u00f3lno\u015bci, udzia\u0142 w studiach polecany jest osobom chc\u0105cym pozna\u0107 ilo\u015bciowe metody modelowania i prognozowania zjawisk ekonomicznych i gospodarczych. Dzi\u0119ki przyst\u0119pnej warsztatowej formule zaj\u0119\u0107, absolwenci studi\u00f3w nabywaj\u0105 cenne praktyczne umiej\u0119tno\u015bci daj\u0105ce si\u0119 wykorzysta\u0107 w rozwi\u0105zywaniu realnych problem\u00f3w w pracy zawodowej. Dodatkowym efektem uko\u0144czenia studi\u00f3w b\u0119dzie praktyczna znajomo\u015b\u0107 wsp\u00f3\u0142cze\u015bnie stosowanych narz\u0119dzi informatycznych pozwalaj\u0105cych na samodzielne projektowanie oraz skuteczne prowadzenie specjalistycznych analiz statystycznych. \nW ramach udzia\u0142u w programie EADTU 2018 opracowano szczeg\u00f3\u0142owy raport dot. dobrych praktyk edukacyjnych realizowanych w ramach 8 uniwersyteckich program\u00f3w edukacyjnych w 8 r\u00f3\u017cnych krajach europejskich. Wyniki uzyskane podczas realizacji projektu zosta\u0142y opublikowane w postaci raport\u00f3w dost\u0119pnych pod adresem:\nhttps://e-slp.eadtu.eu/outcomes\n\nWi\u0119cej informacji\n\nNowoczesne koncepcje zarz\u0105dzania ma\u0142ymi i \u015brednimi przedsi\u0119biorstwami\n\nStudia s\u0105 skierowane do w\u0142a\u015bcicieli i os\u00f3b zarz\u0105dzaj\u0105cych w mikro-, ma\u0142ych i \u015brednich przedsi\u0119biorstwach. Zakres tematyczny studi\u00f3w zosta\u0142 dostosowany do najnowszych zmian na rynku powsta\u0142ych na wskutek kryzysu wywo\u0142anego pandemi\u0105 COVID19. Program studi\u00f3w b\u0119dzie realizowany w nowoczesnym i interdyscyplinarnym uj\u0119ciu cyklu wyk\u0142ad\u00f3w wspieranych zaj\u0119ciami praktycznymi, warsztatowymi oraz szkoleniami certyfikowanymi. Studia b\u0119d\u0105 si\u0119 odbywa\u0142y w formie on-line. Studia te s\u0105 odpowiedzi\u0105 na pojawiaj\u0105ce si\u0119 problemy z funkcjonowaniem mikro-, ma\u0142ych i \u015brednich przedsi\u0119biorstw w nowych uwarunkowaniach rynkowych. Aktualnie rynek jest trudno przewidywalny i wymaga zupe\u0142nie nowego podej\u015bcia do zarz\u0105dzania.\n\nWi\u0119cej informacji\n\nPrzedsi\u0119biorczo\u015b\u0107 technologiczna\n\nPrzedsi\u0119biorczo\u015b\u0107 technologiczna to unikalny program studi\u00f3w dzi\u0119ki kt\u00f3remu dowiesz si\u0119 jak tworzy\u0107 start-up, spin-off i sprawnie zarz\u0105dza\u0107 jego rozwojem. Masz szanse rozwin\u0105\u0107 swoje kompetencja jako lider kt\u00f3ry umie wykorzysta\u0107 si\u0142\u0119 i energi\u0119 ma\u0142ej organizacji do przekszta\u0142cenia pomys\u0142u w dzia\u0142aj\u0105cy, dochodowy biznes. Du\u017cy nacisk k\u0142adziemy na aspekty praktyczne kszta\u0142cenia, st\u0105d pomys\u0142 na blok zaj\u0119\u0107 \u2013 Przedsi\u0119biorczy LAB.\n\nWi\u0119cej informacji\n\nRachunkowo\u015b\u0107\n\nS\u0142uchacze studi\u00f3w podyplomowych z \u201eRachunkowo\u015bci\u201d zdob\u0119d\u0105 wiedz\u0119 i umiej\u0119tno\u015bci niezb\u0119dne do prowadzenia ewidencji ksi\u0119gowej i podatkowej\u00a0 w jednostkach\u00a0 gospodarczych, sporz\u0105dzania sprawozda\u0144 finansowych przedsi\u0119biorstwa oraz ich analizy i oceny, a tak\u017ce wykorzystywania narz\u0119dzi rachunkowo\u015bci zarz\u0105dczej\u00a0 w zarz\u0105dzaniu jednostk\u0105 gospodarcz\u0105.\n\nWi\u0119cej informacji\n\nZarz\u0105dzanie jako\u015bci\u0105 w przedsi\u0119biorstwie\n\nStudia dostarczaj\u0105 w spos\u00f3b kompleksowy wsp\u00f3\u0142czesn\u0105 wiedz\u0119 z zakresu nauk o zarz\u0105dzaniu we wszelkich aspektach zwi\u0105zanych z zarz\u0105dzaniem jako\u015bci\u0105 w przedsi\u0119biorstwie. Przygotowuj\u0105 profesjonalne kadry do pe\u0142nienia funkcji technika, in\u017cyniera, audytora, pe\u0142nomocnika i mened\u017cera ds. jako\u015bci (potwierdzone certyfikatami \u015bwiatowej jednostki certyfikuj\u0105cej TUV). Program obejmuje 16 przedmiot\u00f3w m.in. z zakresu Audytu, Lean manufacturing, World Class Manufacturing , Metodyki Six Sigma prowadzonych przez praktyk\u00f3w w formie warsztat\u00f3w w laboratorium komputerowym.\n\nWi\u0119cej informacji\n\nZarz\u0105dzanie nieruchomo\u015bciami\n\nStudia gwarantuj\u0105 zdobycie wszechstronnej wiedzy i umiej\u0119tno\u015bci niezb\u0119dnych do zarz\u0105dzania nieruchomo\u015bciami. Adresowane s\u0105 do os\u00f3b, kt\u00f3re ju\u017c administruj\u0105 budynkami oraz po\u015brednicz\u0105 w wynajmie lub sprzeda\u017cy nieruchomo\u015bci, b\u0105d\u017a te\u017c zamierzaj\u0105 dopiero podj\u0105\u0107 prac\u0119 w tym sektorze.\n\nWi\u0119cej informacji\n\nZarz\u0105dzanie personelem\n\n\u00a0Studia \nkierowane s\u0105 m.in. do absolwent\u00f3w studi\u00f3w prawniczych, psychologicznych, pedagogicznych, ekonomicznych, specjalist\u00f3w od zarz\u0105dzania zasobami ludzkimi. Studia przeznaczone s\u0105 dla mened\u017cer\u00f3w personalnych, kierownik\u00f3w oraz pracownik\u00f3w dzia\u0142\u00f3w personalnych, a tak\u017ce dla os\u00f3b, kt\u00f3re s\u0105 zainteresowane zarz\u0105dzaniem zasobami ludzkimi w firmie. Chc\u0105 zdoby\u0107 now\u0105 wiedz\u0119 z tego zakresu lub j\u0105 poszerzy\u0107, naby\u0107 nowe umiej\u0119tno\u015bci lub je udoskonali\u0107, zwi\u0119kszy\u0107 swoje szanse na rynku pracy.\n\nWi\u0119cej informacji\n\nZarz\u0105dzanie produkcj\u0105\n\n\u00a0Celem studi\u00f3w jest przekazanie s\u0142uchaczom wiedzy i umiej\u0119tno\u015bci z zakresu wsp\u00f3\u0142czesnych metod zarz\u0105dzania produkcj\u0105. W trakcie studi\u00f3w s\u0142uchacze poznaj\u0105 podstawowe zasady oraz nowoczesne narz\u0119dzia, metody i mechanizmy zarz\u0105dzania produkcj\u0105. Szczeg\u00f3lne miejsce w kszta\u0142ceniu znalaz\u0142y aspekty praktyczne oraz problematyka powi\u0105za\u0144 produkcji z jako\u015bci\u0105, logistyk\u0105, prawem oraz softwarem. Uczestnictwo w zaj\u0119ciach daje mo\u017cliwo\u015b\u0107 poznania nie tylko klasycznych, ale tak\u017ce najnowocze\u015bniejszych koncepcji, trend\u00f3w i instrument\u00f3w z zakresu zarz\u0105dzania, organizacji i funkcjonowania system\u00f3w produkcyjnych. W nowatorski spos\u00f3b przedstawione b\u0119d\u0119 problemy podejmowania optymalnych decyzji mened\u017cerskich.\n\nWi\u0119cej informacji\n\nZarz\u0105dzanie projektami\n\nStudia pozwalaj\u0105 s\u0142uchaczom rozwija\u0107 kompetencje niezb\u0119dne do kierowania zespo\u0142ami projektowymi, a tak\u017ce zarz\u0105dzania programami i portfelami projekt\u00f3w na poziomie zarz\u0105du organizacji. Program obejmuje szeroki zakres zagadnie\u0144 dotycz\u0105cych strategicznych i opracyjnych instrument\u00f3w zarz\u0105dzania projektami. Szczeg\u00f3lny nacisk po\u0142o\u017cony zosta\u0142 na kwestie praktyczne zwi\u0105zane z zastosowaniami r\u00f3znych metodyk zarz\u0105dzania projektami oraz systemami informatycznymi wspomagaj\u0105cymi ich wykorzystanie.\n\nWi\u0119cej informacji\n\nZarz\u0105dzanie sprzeda\u017c\u0105\n\nCelem studi\u00f3w jest zdobycie wiedzy z zakresu og\u00f3lnie pojmowanego procesu zarz\u0105dzania sprzeda\u017c\u0105 przy uwzgl\u0119dnieniu dziedzin takich jak prawo, finanse i badania operacyjne. Studia wzbogacaj\u0105 wiedz\u0119 z zakresu zarz\u0105dzania funkcj\u0105 handlow\u0105 przedsi\u0119biorstw oraz umo\u017cliwiaj\u0105 zdobycie nowych, specjalistycznych kwalifikacji poszukiwanych szczeg\u00f3lnie w obszarze handlu i dystrybucji.\n\nWi\u0119cej informacji\n\nZarz\u0105dzanie systemami logistycznymi\n\nStudia podyplomowe \u201eZarz\u0105dzanie systemami logistycznymi\u201d maj\u0105 na celu rozwijanie umiej\u0119tno\u015bci managerskich w zakresie zarz\u0105dzania logistycznego. W trakcie studi\u00f3w zostan\u0105 przedstawione zar\u00f3wno tradycyjne koncepcje zarz\u0105dzania logistycznego jak i najnowsze rozwi\u0105zania w tym zakresie. Nadrz\u0119dnym celem studi\u00f3w jest dwustronny, \u0142\u0105cz\u0105cy teori\u0119 z praktyk\u0119 przekaz wiedzy. W\u0142a\u015bciwie dobrane proporcje wyk\u0142ad\u00f3w oraz \u0107wicze\u0144 daje mo\u017cliwo\u015b\u0107 zdobycia autentycznej i u\u017cytecznej wiedzy z zakresu zarz\u0105dzania logistycznego.\n\nWi\u0119cej informacji\n\nZarz\u0105dzanie systemami bezpiecze\u0144stwa po\u017carowego oraz technicznego obiekt\u00f3w budowlanych\n\nStudia przeznaczone s\u0105 dla os\u00f3b powi\u0105zanych lub zamierzaj\u0105cych zwi\u0105za\u0107 si\u0119 profesjonalnie z szeroko poj\u0119tym uczestnictwem w organizacji i zarz\u0105dzaniu infrastruktur\u0105 bezpiecze\u0144stwa po\u017carowego obiekt\u00f3w oraz \u015bci\u015ble powi\u0105zanymi z zaawansowanymi systemami bezpiecze\u0144stwa technicznego (systemy BMS, EMS, SKD, CCTV, SWWiN, DSO, FM). Studia wype\u0142nia\u0142y b\u0119d\u0105 powsta\u0142\u0105 w ostatnich latach luk\u0119 edukacyjn\u0105, powsta\u0142\u0105 na skutek dynamicznego rozwoju technicznego w nowoczesnym budownictwie, a tak\u017ce rozwojem gospodarczym kraju (modernizacja i powstawanie nowych obiekt\u00f3w budowlanych o wysokich wymaganiach technologiczno\u2013organizacyjnych w zakresie infrastruktury bezpiecze\u0144stwa technicznego i po\u017carowego).\n\nWi\u0119cej informacji\n\nZarz\u0105dzanie transportem drogowym\n\nCelem studi\u00f3w jest przekazanie wiedzy teoretycznej oraz praktycznej umo\u017cliwiaj\u0105cej realizacj\u0119 zada\u0144 stawianych przed osobami zajmuj\u0105cymi si\u0119 zarz\u0105dzaniem w przedsi\u0119biorstwach transportowych zar\u00f3wno z pozycji w\u0142a\u015bciciela jak i os\u00f3b pe\u0142ni\u0105cych funkcj\u0119 dyrektora, kierownika czy specjalisty odpowiedzialnego za dzia\u0142alno\u015b\u0107 transportow\u0105. Program studi\u00f3w jest zgodny z za\u0142\u0105cznikiem I cz\u0119\u015b\u0107 I do rozporz\u0105dzenia Parlamentu Europejskiego i Rady (WE) nr 1071/2009 z dnia 21 pa\u017adziernika 2009 r., co umo\u017cliwia ubieganie si\u0119 na podstawie dyplomu uko\u0144czenia tych studi\u00f3w o zwolnienie z egzaminu na certyfikat kompetencji zawodowych w transporcie rzeczy i os\u00f3b, organizowanego przez Instytut Transportu Samochodowego (ITS) w Warszawie.\n\nWi\u0119cej informacji\n\nZr\u00f3wnowa\u017cony rozw\u00f3j przedsi\u0119biorstwa\n\nKa\u017cda organizacja jest unikatowa, ka\u017cda wymaga diagnozy, analizy i zaprojektowania rozwi\u0105zania \u201eszytego na miar\u0119\u201d. Studia Zr\u00f3wnowa\u017cony rozw\u00f3j przedsi\u0119biorstwa s\u0105 odpowiedzi\u0105 na zmiany w sposobie my\u015blenia o rozwoju organizacji. Zgodnie z koncepcjami zr\u00f3wnowa\u017conego rozwoju i spo\u0142ecznej odpowiedzialno\u015bci przedsi\u0119biorstw, organizacje podejmuj\u0105 dzia\u0142ania, maj\u0105ce na celu realizacj\u0119 wsp\u00f3lnych cel\u00f3w ekonomicznych, spo\u0142ecznych i \u015brodowiskowych. Rozw\u00f3j poprzez wdra\u017canie zmian ma na celu ograniczenie negatywnego wp\u0142ywu na spo\u0142ecze\u0144stwo i \u015brodowisko. W trakcie studi\u00f3w k\u0142adziemy nacisk na aspekty praktyczne i dzia\u0142anie.\n\nWi\u0119cej informacji\n\nOferowane szkolenia\n\nAudytor wewn\u0119trzny systemu zarz\u0105dzania jako\u015bci\u0105 wg. ISO 9001; ISO 19011\n\nCzas trwania:\n 3 dni w godz. 16.00-21.00\n\nIlo\u015b\u0107 godzin:\n\n16\n\nKoszt:\n\nstudenci i pracownicy AGH \u2013 (cena nominalna: 460 z\u0142) \npromocja: 369 z\u0142\n,\n\npozosta\u0142e osoby \u2013 (cena nominalna: 850 z\u0142) \npromocja: 800 z\u0142\n\nRamowy program kursu\n\nPrzedstawiciel Kierownictwa ds. systemu zarz\u0105dzania jako\u015bci\u0105 ISO 9001 (pe\u0142nomocnik)\n\nCzas trwania:\n 3 dni w godz. 16.00-21.00\nIlo\u015b\u0107 godzin:\n\n18\n\nKoszt:\n studenci i pracownicy AGH \u2013 (cena nominalna: 490 z\u0142) \npromocja: 369 z\u0142\n,\npozosta\u0142e osoby \u2013 (cena nominalna: 890 z\u0142) \npromocja: 800 z\u0142\n\nRamowy program kursu\n\nAudytor wewn\u0119trzny systemu zarz\u0105dzania jako\u015bci\u0105 wg. ISO/TS 16949 w przemy\u015ble motoryzacyjnym w produkcji seryjnej oraz w produkcji cz\u0119\u015bci zamiennych\n\nCzas trwania:\n 3 dni w godz. 16.00-21.00\n\nIlo\u015b\u0107 godzin\n: \n24\n\nKoszt:\n studenci i pracownicy AGH \u2013 (cena nominalna: 600 z\u0142) \npromocja: 500 z\u0142\n,\n\npozosta\u0142e osoby \u2013 (cena nominalna: 1100 z\u0142) \npromocja: 1000 z\u0142\n\nRamowy program kursu\n\nAudytor wewn\u0119trzny i pe\u0142nomocnik systemu HCCP\n\nCzas trwania:\n 3 dni w godz. 16.00-21.00\n\nIlo\u015b\u0107 godzin:\n 18\n\nKoszt:\n studenci i pracownicy AGH \u2013 (cena nominalna: 600 z\u0142) \npromocja: 500 z\u0142\n,\n\npozosta\u0142e osoby \u2013 (cena nominalna: 1100 z\u0142) \npromocja: 1000 z\u0142\n\nPodstawy Lean Management\n\nCzas trwania:\n 3 dni w godz. 16.00-20.00\n\nIlo\u015b\u0107 godzin:\n 12\n\nKoszt:\n studenci i pracownicy AGH \u2013 \npromocja: 600 z\u0142\n,\n\npozosta\u0142e osoby \u2013 \npromocja: 900 z\u0142\n\nRamowy program kursu\n\nAudytor wewn\u0119trzny systemu zarz\u0105dzania bezpiecze\u0144stwem informacji\n\nCzas trwania:\n 3 dni w godz. 16.00-21.00\n\nIlo\u015b\u0107 godzin:\n 18\n\nKoszt:\n studenci i pracownicy AGH \u2013 (cena nominalna: 700 z\u0142) \npromocja: 500 z\u0142\n,\n\npozosta\u0142e osoby \u2013 (cena nominalna: 1300 z\u0142) \npromocja: 1000 z\u0142\n\nRamowy program kursu\n\nKontakt w sprawie szkole\u0144:\n\nmgr Katarzyna Ksi\u0105\u017cko\n\ntel. 603-580-161, 12 617-43-01\n\ne-mail:\nkksiazko@zarz.agh.edu.pl\n\nStudia\n\nStudia licencjackie i in\u017cynierskie\n\nStudia magisterskie\n\nStudia po angielsku\n\nStudia doktoranckie\n\nStudia podyplomowe\n\nKursy i szkolenia\n\nKierunki studi\u00f3w\n\nJako\u015b\u0107 kszta\u0142cenia\n\nZintegrowany program rozwoju\n\nOrganizacja\n\nZesp\u00f3\u0142 Obs\u0142ugi Student\u00f3w studia stacjonarne\n\nZesp\u00f3\u0142 Obs\u0142ugi Student\u00f3w studia niestacjonarne\n\nInfrastruktura Wydzia\u0142u\n\ne-Wydzia\u0142\n\nWydzia\u0142\n\nO nas\n\nW\u0142adze Wydzia\u0142u\n\nJednostki naukowe\n\nLaboratoria\n\nAdministracja Wydzia\u0142u\n\nSamorz\u0105d student\u00f3w i doktorant\u00f3w\n\nWsp\u00f3\u0142praca\n\nGalerie\n\ncovid19\n\nDni otwarte\n\nNauka\n\nBadania i granty\n\nPost\u0119powania awansowe\n\nCzasopisma naukowe\n\nKonferencje naukowe\n\nNaukowy ruch studencki\n\nBiblioteka wydzia\u0142owa", "metadata": {"url": "https://www.zarz.agh.edu.pl/index.php/studia-podyplomowe/", "title": "Studia podyplomowe | Wydzia\u0142 Zarz\u0105dzania AGH", "depth": 3, "duplicate": false, "content_hash": "b6ea9d1606fcce5f56f07cf4da4dffdc", "word_count": 2386, "headings": [{"level": 1, "text": "Studia podyplomowe i szkolenia"}, {"level": 1, "text": "Budowanie marki w praktyce"}, {"level": 2, "text": "Cyberbezpiecze\u0144stwo i zarz\u0105dzanie bezpiecze\u0144stwem informacji"}, {"level": 2, "text": "Facility Management \u2013 Zarz\u0105dzanie inteligentnym budynkiem"}, {"level": 2, "text": "Strategie biznesowe w gospodarce o obiegu zamkni\u0119tym."}, {"level": 2, "text": "HR Business Partner"}, {"level": 2, "text": "In\u017cynieria Jako\u015bci Oprogramowania"}, {"level": 1, "text": "Kreowanie do\u015bwiadcze\u0144 klient\u00f3w"}, {"level": 2, "text": "Marketing 4.0. Narz\u0119dzia. Projekty. Skuteczno\u015b\u0107"}, {"level": 1, "text": "Mened\u017cer nadzoru korporacyjnego"}, {"level": 2, "text": "Mediacje"}, {"level": 2, "text": "Mened\u017cer jako\u015bci"}, {"level": 2, "text": "Metody statystycznej analizy danych"}, {"level": 2, "text": "Nowoczesne koncepcje zarz\u0105dzania ma\u0142ymi i \u015brednimi przedsi\u0119biorstwami"}, {"level": 2, "text": "Przedsi\u0119biorczo\u015b\u0107 technologiczna"}, {"level": 2, "text": "Rachunkowo\u015b\u0107"}, {"level": 2, "text": "Zarz\u0105dzanie jako\u015bci\u0105 w przedsi\u0119biorstwie"}, {"level": 2, "text": "Zarz\u0105dzanie nieruchomo\u015bciami"}, {"level": 2, "text": "Zarz\u0105dzanie personelem"}, {"level": 2, "text": "Zarz\u0105dzanie produkcj\u0105"}, {"level": 2, "text": "Zarz\u0105dzanie projektami"}, {"level": 2, "text": "Zarz\u0105dzanie sprzeda\u017c\u0105"}, {"level": 2, "text": "Zarz\u0105dzanie systemami logistycznymi"}, {"level": 2, "text": "Zarz\u0105dzanie systemami bezpiecze\u0144stwa po\u017carowego oraz technicznego obiekt\u00f3w budowlanych"}, {"level": 2, "text": "Zarz\u0105dzanie transportem drogowym"}, {"level": 1, "text": "Zr\u00f3wnowa\u017cony rozw\u00f3j przedsi\u0119biorstwa"}, {"level": 2, "text": "Oferowane szkolenia"}, {"level": 4, "text": "Audytor wewn\u0119trzny systemu zarz\u0105dzania jako\u015bci\u0105 wg. ISO 9001; ISO 19011"}, {"level": 4, "text": ""}, {"level": 4, "text": "Przedstawiciel Kierownictwa ds. systemu zarz\u0105dzania jako\u015bci\u0105 ISO 9001 (pe\u0142nomocnik)"}, {"level": 4, "text": ""}, {"level": 4, "text": "Audytor wewn\u0119trzny systemu zarz\u0105dzania jako\u015bci\u0105 wg. ISO/TS 16949 w przemy\u015ble motoryzacyjnym w produkcji seryjnej oraz w produkcji cz\u0119\u015bci zamiennych"}, {"level": 4, "text": ""}, {"level": 4, "text": "Audytor wewn\u0119trzny i pe\u0142nomocnik systemu HCCP"}, {"level": 4, "text": ""}, {"level": 4, "text": "Podstawy Lean Management"}, {"level": 4, "text": "Audytor wewn\u0119trzny systemu zarz\u0105dzania bezpiecze\u0144stwem informacji"}, {"level": 4, "text": "mgr Katarzyna Ksi\u0105\u017cko"}, {"level": 3, "text": "Studia"}, {"level": 3, "text": "Organizacja"}, {"level": 3, "text": "Wydzia\u0142"}, {"level": 3, "text": "Nauka"}, {"level": 3, "text": ""}, {"level": 3, "text": ""}, {"level": 3, "text": ""}, {"level": 3, "text": ""}]}}