{"content": "46\nmarzec\u2013kwiecie\u0144 2021 nr 157\u2013158 pRAcoWNIc Y\nW\u0142adys\u0142aw Jan Takli\u0144ski \nurodzi\u0142 si\u0119 17 grudnia \n1875 roku w Warszawie. \nW 1894 roku uko\u0144czy\u0142 \nGimnazjum w Kamie\u0144cu \nPodolskim, a nast\u0119pnie \nrozpocz\u0105\u0142 studia na Wy-\ndziale Fizyczno-Matema-\ntycznym Petersburskiego \nUniwersytetu Pa\u0144stwowego \nuzyskuj\u0105c w 1898 roku \ndyplom I stopnia. Nauk\u0119 \nkontynuowa\u0142 na Wydziale \nMechanicznym Petersbur -\nskiego Instytutu Technolo-\ngicznego, gdzie w 1903 roku \notrzyma\u0142 dyplom in\u017cyniera \ntechnologa I stopnia. W la-\ntach 1902\u20131922 pracowa\u0142 \nw Eksperymentalnym Labo-\nratorium Budowy Okr\u0119t\u00f3w \nMinisterstwa Marynarki \nw Petersburgu jako m\u0142odszy \n(1902\u20131911), a nast\u0119pnie \nstarszy (1911\u20131914) pomoc -\nnik kierownika laboratorium, a w latach 1914\u20131922 \ndyrektor. W laboratorium tym wykona\u0142 wiele prac \no charakterze do\u015bwiadczalnym, dotycz\u0105cym okre-\n\u015blenia oporu wody przy ruchu statku, wp\u0142ywu g\u0142\u0119-\nbi na rozwijan\u0105 pr\u0119dko\u015b\u0107, obliczania mocy turbin \nnowo budowanych torpedowc\u00f3w i pancernik\u00f3w. \nOd wrze\u015bnia 1903 roku na specjalnych kursach \nw Morskiej Szkole Wojennej wyk\u0142ada\u0142 geometri\u0119 \nanalityczn\u0105, rachunek r\u00f3\u017cniczkowy i ca\u0142kowy. \nW 1904 roku zosta\u0142 asystentem przy Katedrze \nMechaniki Teoretycznej Instytutu In\u017cynier\u00f3w \nKomunikacji, a w roku nast\u0119pnym przeni\u00f3s\u0142 si\u0119 \njako asystent do Katerdy Mechaniki Teoretycznej \nPolitechniki Petersburskiej. Tam prowadzi\u0142 samo-\ndzielnie praktyczne zaj\u0119cia z mechaniki teoretycz -\nnej i by\u0142 egzaminatorem tego przedmiotu. W tym \nsamym czasie bra\u0142 czynny udzia\u0142 w opracowaniu \npodr\u0119cznika z mechaniki teoretycznej ze zbiorem \nzada\u0144. Przez kilkana\u015bcie lat prowadzi\u0142 r\u00f3wnie\u017c \nwyk\u0142ady z mechaniki teoretycznej i z budowy \nokr\u0119t\u00f3w w Morskiej Szkole Wojennej, na Wydziale \nBudowy Okr\u0119t\u00f3w Politechniki Petersburskiej oraz Akademii Morskiej. Poza tym na Wydziale Budowy \nOkr\u0119t\u00f3w Akademii Morskiej wyk\u0142ada\u0142 teori\u0119 \nszereg\u00f3w Fouriera. 5 wrze\u015bnia 1915 roku otrzyma\u0142 \nnominacj\u0119 na pu\u0142kownika Korpusu In\u017cynier\u00f3w \nOkr\u0119towych za prace teoretyczne i praktyczne \nz zakresu okr\u0119townictwa.\n20 pa\u017adziernika 1922 roku powr\u00f3ci\u0142 do Polski \ni zamieszka\u0142 w Warszawie. Zosta\u0142 zweryfikowany \ni natychmiast zosta\u0142 w\u0142\u0105czony do rezerwy Woj-\nska Polskiego. Od 21 stycznia 1923 roku, w randze \nkomandora in\u017cyniera, pe\u0142ni\u0142 funkcj\u0119 wyk\u0142adowcy \nw Oficerskiej Szkole Marynarki Wojennej w Toruniu. \nR\u00f3wnocze\u015bnie w drodze konkursu zosta\u0142 wybrany na \nwsp\u00f3\u0142pracownika naukowego do G\u0142\u00f3wnego Urz\u0119du \nMiar w Warszawie. W roku akademickim 1923/1924 \nby\u0142 tak\u017ce wyk\u0142adowc\u0105 mechaniki teoretycznej na \nWydziale Chemicznym Politechniki Warszawskiej.\n2 wrze\u015bnia 1923 roku zosta\u0142 mianowany profeso-\nrem Akademii G\u00f3rniczej i kierownikiem Katedry \nMechaniki Teoretycznej oraz Wytrzyma\u0142o\u015bci Mate-\nria\u0142\u00f3w. Jako profesor akademii prowadzi\u0142 o\u017cywion\u0105 \ndzia\u0142alno\u015b\u0107 naukowo-dydaktyczn\u0105. Dostosowa\u0142 \nwyk\u0142ady i \u0107wiczenia z mechaniki teoretycznej \ni wytrzyma\u0142o\u015bci materia\u0142\u00f3w do poziomu i potrzeb \nuczelni g\u00f3rniczej, a stawiane wymagania podnios\u0142y \nte przedmioty do rangi najwa\u017cniejszych i naj-\ntrudniejszych. W latach 1931\u20131933 pe\u0142ni\u0142 funkcj\u0119 \nprorektora, a w latach 1933\u20131939 dwukrotnie \nrektora. Na tym stanowisku rozwin\u0105\u0142 znakomit\u0105 \ndzia\u0142alno\u015b\u0107 organizacyjn\u0105 i inwestycyjn\u0105. Jego \ndu\u017c\u0105 zas\u0142ug\u0105 by\u0142o zacie\u015bnienie zwi\u0105zk\u00f3w uczelni \nz przemys\u0142em g\u00f3rniczym i hutniczym. Dzi\u0119ki swojej \nenergii, talentowi organizacyjnemu oraz ujmuj\u0105ce-\nmu sposobowi bycia uzyska\u0142 w czasie sprawowania \ngodno\u015bci rektora znaczne subwencje od kopal\u0144 \ni hut, kt\u00f3re m\u00f3g\u0142 przeznaczy\u0107 na rozbudow\u0119 i za-\nopatrzenie w aparatur\u0119 wielu zak\u0142ad\u00f3w i labora-\ntori\u00f3w. Dokonania te pozwoli\u0142y mu trwale zapisa\u0107 \nsi\u0119 w historii Akademii G\u00f3rniczej mi\u0119dzy innymi \ntym, \u017ce po przesz\u0142o dziesi\u0119ciu latach doprowadzi\u0142 \ndo ko\u0144ca budow\u0119 gmachu g\u0142\u00f3wnego, a tak\u017ce \nbudow\u0119 Laboratorium Maszynowego (ul. Reymon-\nta 7) i Laboratorium Transportu Szynowego wraz \nz torem do jazd pr\u00f3bnych. Zosta\u0142o ono doszcz\u0119t -\nnie zniszczone przez Niemc\u00f3w w czasie okupacji.  \nTakli\u0144ski by\u0142 autorem podr\u0119cznika Mechanika \nteoretyczna , kt\u00f3rego cztery cz\u0119\u015bci obejmowa\u0142y: Poczet rektor\u00f3w Akademii G\u00f3rniczej i Akademii G\u00f3rniczo-Hutniczej \u2013 cz\u0119\u015b\u0107 VII\nW\u0142adys\u0142aw Takli\u0144ski \u2013 \nRektor w latach  \n1933\u20131939Hieronim Sie\u0144ski  \nBiblioteka G\u0142\u00f3wna AGH\n fot. arch. muzeum AGH\nPortret rektorski profesora \nW\u0142adys\u0142awa Takli\u0144skiego \nnamalowany przez Kazimierza  \nT. Pochwalskiego\n\n47\nBiuletyn AGHpRAcoWNIc Y   \nstatystyk\u0119, kinetyk\u0119, dynamik\u0119 punktu materialne-\ngo i dynamik\u0119 uk\u0142adu punkt\u00f3w materialnych. Dwa \nwydania ukaza\u0142y si\u0119 w latach 1923\u20131925 i 1947\u20131948. \nBy\u0142 znakomitym organizatorem i pedagogiem. Jego \nwyk\u0142ady, prowadzone na niezwykle wysokim pozio-\nmie, wyg\u0142aszane ze swad\u0105 i nies\u0142ychanie barwnym \nj\u0119zykiem, cieszy\u0142y si\u0119 ogromn\u0105 popularno\u015bci\u0105 \nw\u015br\u00f3d student\u00f3w. W dniach 1\u20137 czerwca 1934 roku \nw gmachu g\u0142\u00f3wnym AG odby\u0142 si\u0119 doroczny zjazd \nStowarzyszenia Elektryk\u00f3w Polskich. Z tego powodu \n1 czerwca w Akademii G\u00f3rniczej go\u015bci\u0142 Ignacy \nMo\u015bcicki \u2013 Prezydent Rzeczypospolitej, kt\u00f3ry r\u00f3w-\nnie\u017c uroczy\u015bcie otworzy\u0142 wystaw\u0119 \u201ePokaz krajowej \nwytw\u00f3rczo\u015bci elektrotechnicznej\u201d. Rektor Takli\u0144ski \nzaprezentowa\u0142 prezydentowi budynek g\u0142\u00f3wny aka-\ndemii. 23 czerwca 1934 roku Senat AG, na wniosek \nRady Wydzia\u0142u Hutniczego, powzi\u0105\u0142 jednomy\u015bln\u0105 \nuchwa\u0142\u0119 w sprawie nadania profesorowi Ignace-\nmu Mo\u015bcickiemu \u2013 Prezydentowi Rzeczypospolitej \ngodno\u015bci doktora honoris causa nauk technicznych \nza wybitn\u0105 30-letni\u0105 prac\u0119 naukow\u0105 i zas\u0142ugi na \npolu chemii technicznej i elektrochemii. Nast\u0119pnie \n16 pa\u017adziernika tego\u017c roku, podczas specjalnej \nuroczystej audiencji, rektor AG z profesorami: \nR. Dawidowskim, W. \u0141oskiewiczem i W. Staronk\u0105 \nwr\u0119czyli prezydentowi odno\u015bny dyplom.\nWieloletni pobyt w \u015brodowisku rosyjskim sprawi\u0142, \n\u017ce m\u00f3wi\u0142 z wyra\u017anym akcentem petersburskim. \nWyk\u0142ad prowadzi\u0142 systematycznie pokrywaj\u0105c \ntablic\u0119 kaligraficznie pisanymi wzorami. Obja\u015bnia\u0142 \nje u\u017cywaj\u0105c zwrot\u00f3w \u201ea male\u0144ke\u201d, \u201eb male\u0144kie\u201d, \nale nie \u201eh\u201d lecz \u201easz male\u0144kie\u201d. Wi\u0105za\u0142o si\u0119 z tym \nwiele anegdot. R\u00f3wnie\u017c wiele weso\u0142o\u015bci wnosi\u0142y \nniekt\u00f3re epizody egzaminacyjne. Zdarzy\u0142o si\u0119 \npewnego razu, \u017ce profesor bardzo podenerwowa-\nny siedz\u0105c na kanapie czeka\u0142 na um\u00f3wionych na \negzamin student\u00f3w. Na \u015brodku gabinetu sta\u0142 du\u017cy \nst\u00f3\u0142. Kiedy wszed\u0142 pierwszy student, powiedzia\u0142 \ndo niego: \u201enuuu\u2026, biegnij pan dooko\u0142a sto\u0142u\u201d. Stu-\ndent odpar\u0142 nerwowo, \u017ce nie b\u0119dzie si\u0119 wyg\u0142upia\u0142 \ni wyszed\u0142 z gabinetu. Z drugim studentem by\u0142o \npodobnie. Trzeci student po rozmowie z pierw-\nszym pod drzwiami gabinetu stwierdzi\u0142, \u017ce co\u015b \ntu nie gra, musia\u0142 profesor wyci\u0105\u0107 jak\u0105\u015b sztucz -\nk\u0119. Kiedy wi\u0119c po wej\u015bciu do gabinetu us\u0142ysza\u0142: \n\u201enuuu\u2026 biegnij pan dooko\u0142a sto\u0142u\u201d, wiedz\u0105c co \ngo mo\u017ce spotka\u0107, zapyta\u0142: z jak\u0105 pr\u0119dko\u015bci\u0105 mam \nbiega\u0107 i w kt\u00f3rym kierunku? Profesor us\u0142yszawszy \nzapytanie studenta, wsta\u0142 z kanapy, poprosi\u0142 go \no podanie indeksu i wpisa\u0142 ocen\u0119 pozytywn\u0105. \nEgzaminy z mechaniki i wytrzyma\u0142o\u015bci materia-\n\u0142\u00f3w zdawano cz\u0119\u015bciami, pisemnie. Tematy by\u0142y \nlosowane przez zdaj\u0105cych, a potem odnotowywa-\nne przez profesora na arkuszach egzaminacyjnych. \nPopularno\u015b\u0107 w\u015br\u00f3d student\u00f3w oraz sympati\u0119 \nu pracownik\u00f3w zjedna\u0142 mu prosty i otwarty spo-\ns\u00f3b bycia pe\u0142en swoistego humoru. Da\u0142 si\u0119 pozna\u0107 \njako szczery, uczciwy i prostoduszny cz\u0142owiek.Mimo ogromnego zaanga\u017cowania w dzia\u0142alno\u015b\u0107 \nakademii, profesor znajdowa\u0142 czas na dzia\u0142alno\u015b\u0107 \nstowarzyszeniow\u0105. By\u0142 cz\u0142onkiem Stowarzyszenia \nPolskich In\u017cynier\u00f3w G\u00f3rniczych i Hutniczych oraz \ncz\u0142onkiem Rady Naczelnej Towarzystwa Przyja-\nci\u00f3\u0142 M\u0142odzie\u017cy Akademickiej. W uznaniu zas\u0142ug \nprofesor zosta\u0142 odznaczony Br\u0105zowym Medalem za \nD\u0142ugoletni\u0105 S\u0142u\u017cb\u0119, Krzy\u017cem Komandorskim Orderu \nOdrodzenia Polski. W latach 1923\u20131926 by\u0142 cz\u0142on-\nkiem Komisji Bibliotecznej Biblioteki AG. 2 marca \n1935 roku Stowarzyszenie Student\u00f3w Akademii \nG\u00f3rniczej nada\u0142o mu tytu\u0142 Honorowego Cz\u0142onka \nStowarzyszenia Student\u00f3w Akademii G\u00f3rniczej.\nW 1939 roku, w zwi\u0105zku z gro\u017ab\u0105 wojny, Akademia \nG\u00f3rnicza podlega\u0142a planowi mobilizacyjnemu \nz terminem realizacji w pierwszym dniu wojny. \n1 wrze\u015bnia 1939 roku rozpocz\u0119to ewakuacj\u0119 do \nBrze\u017can ko\u0142o Lwowa, a gmach g\u0142\u00f3wny uczelni \nzaj\u0105\u0142 szpital wojskowy. Nowo wybrany rektor, \nprof. dr Walery Goetel, wyjecha\u0142 do Lwowa, aby \nprzygotowa\u0107 wojenn\u0105 siedzib\u0119 uczelni i nawi\u0105za\u0107 Poczet rektor\u00f3w Akademii G\u00f3rniczej i Akademii G\u00f3rniczo-Hutniczej \u2013 cz\u0119\u015b\u0107 VII\nUroczyste nadanie Prezydentowi \nRP Ignacemu Mo\u015bcickiemu \n(w centrum fotografii) tytu\u0142u \ndoktora honoris causa Akademii \nG\u00f3rniczej przez delegacj\u0119 \nAkademii G\u00f3rniczej, trzeci od \nprawej rektor AG W\u0142adys\u0142aw \nTakli\u0144ski \u2013 16 pa\u017adziernika \n1934 roku\nfot. Narodowe Archiwum Cyfrowe\nW\u0142adze Akademii G\u00f3rniczej \nw roku akademickim 1931/1932. \nOd lewej: dziekan Wydzia\u0142u \nG\u00f3rniczego Walery Goetel, \nrektor Zygmunt Saryusz-Bielski, \nprorektor W\u0142adys\u0142aw Takli\u0144ski, \ndziekan Wydzia\u0142u Hutniczego \nMieczys\u0142aw Je\u017cewski\nfot. Narodowe Archiwum Cyfrowe\n\n48\nmarzec\u2013kwiecie\u0144 2021 nr 157\u2013158 pRAcoWNIc Y\nwsp\u00f3\u0142prac\u0119 z uczelniami lwowskimi. Przedtem \n2 wrze\u015bnia przekaza\u0142 w\u0142adz\u0119 rektorsk\u0105 z powro-\ntem w r\u0119ce prof. Takli\u0144skiego, kt\u00f3ry by\u0142 najlepiej \nzorientowany w sprawach uczelni i jej ewakuacji, \nopracowa\u0142 bowiem i uzgadnia\u0142 jej przebieg z w\u0142a-\ndzami wojskowymi.\nJako rektor, 6 listopada 1939 roku, zosta\u0142 aresz -\ntowany razem z innymi profesorami krakow-\nskimi, podczas podst\u0119pnej akcji hitlerowc\u00f3w. \nNatychmiast otrzyma\u0142a ona nazw\u0119 \u201eSonderaktion \nKrakau\u201d. Akcja ta zosta\u0142a przeprowadzona przez \nGestapo na pisemny wniosek ministra nauki \ni o\u015bwiaty III Rzeszy, skierowany 30 pa\u017adziernika \n1939 roku do Generalnego Gubernatora Hansa \nFranka. Podst\u0119pnie zwabiono w\u00f3wczas pracow-\nnik\u00f3w krakowskich szk\u00f3\u0142 wy\u017cszych do Collegium \nNovum Uniwersytetu Jagiello\u0144skiego na odczyt \no stosunku w\u0142adz III Rzeszy do nauki polskiej. \nZostali oni aresztowani, przewiezieni do wi\u0119zienia \nna ul. Montelupich, a nast\u0119pnego dnia do koszar \nprzy ul. Mazowieckiej. Po dw\u00f3ch dniach z Krakowa wywieziono ich do Wroc\u0142awia, a pod koniec listo-\npada deportowano do obozu koncentracyjnego \nSachsenhausen. Drog\u0119 ze stacji do obozu uczeni \nprzebyli ustawieni w pi\u0105tkowej kolumie, z odkry-\ntymi g\u0142owami, otoczeni przez esesman\u00f3w, kt\u00f3rzy \nkroczyli po obu stronach kolumny w odleg\u0142osci od \nsiebie na pi\u0119\u0107 krok\u00f3w, z karabinami wymierzonymi \nw wi\u0119\u017ani\u00f3w i z za\u015bwieconymi du\u017cymi latarkami \nna piersiach. Jeden z nich zapyta\u0142, co odnotowa\u0142 \nprofesor Tadeusz Banachiewicz: \u201eCo my za jedni. \nNa odpowied\u017a, \u017ce Polacy, odpowiada, \u017ce wszyscy \nzostaniemy rozstrzelani\u201d. Uczonych obdarowy-\nwano wyzwiskami, szturcha\u0144cami i uderzenia-\nmi kolb\u0105. Za nimi jecha\u0142 samoch\u00f3d ci\u0119\u017carowy, \nkt\u00f3ry w\u0142\u0105czonymi \u015bwiat\u0142ami o\u015bwietla\u0142 kolumn\u0119. \nWi\u0119\u017aniowie cz\u0119sto upadali, niekt\u00f3rzy kilkakrotnie. \nEsesmani nie pozwalali im pomaga\u0107, bili ich i pod-\nnosili sami. Rektor Takli\u0144ski te\u017c upad\u0142, nie mog\u0105c \nwytrzyma\u0107 szybkiego tempa marszu. Zostaj\u0105cych \nw tyle bito kolbami. Szturcha\u0144cami popychano \nwielu starszych, ktorzy nie mogli nad\u0105\u017cy\u0107. Nie-\nkt\u00f3rych, wzi\u0119tych pod pachy, prowadzili m\u0142odsi. \nW obozie dowiedzieli si\u0119, \u017ce potraktowano ich \u0142a-\ngodnie. \u201eBy\u0142 to godny wst\u0119p do tego, co nas w tym \nobozie czeka\u0142o\u201d \u2013 napisa\u0142 po latach profesor J\u00f3zef \nWolski. W obozie panowa\u0142y niezwykle ci\u0119\u017ckie wa-\nrunki bytowe i dyscyplinarne. Najwi\u0119ksz\u0105 udr\u0119k\u0119 \nstanowi\u0142y apele, szczeg\u00f3lnie dla os\u00f3b starszych. \nStan profesora uskar\u017caj\u0105cego si\u0119 na dolegliwo\u015bci \nsercowe, od pocz\u0105tku pobytu w obozie pogarsza\u0142 \nsi\u0119 szybko. Post\u0119powa\u0142a opuchlizna n\u00f3g, powo-\nduj\u0105ca p\u0119kni\u0119cia sk\u00f3ry. Pojawia\u0142 si\u0119 nawet p\u0142yn \nw jamnie brzusznej, nie m\u00f3g\u0142 ju\u017c o w\u0142asnych si\u0142ach \nchodzi\u0107 na apele, na kt\u00f3re wynosi\u0142 go na swoich \nplecach Andrzej Bolewski. Profesor Takli\u0144ski mimo \ncierpie\u0144 zwi\u0119kszonych z\u0142ym stanem zdrowia i du\u017c\u0105 \ntusz\u0105, \u015bwieci\u0142 przyk\u0142adem hartu i nieugi\u0119to\u015bci. \nOko\u0142o 10 stycznia 1940 roku jego stan zdrowia po-\ngorszy\u0142 si\u0119. Spuch\u0142y mu nogi, a przez sk\u00f3r\u0119 na \u0142yd-\nkach s\u0105czy\u0142y si\u0119 krople bezbarwnej cieczy. Gdy sta\u0142 \nna na apelu \u2013 obmarz\u0142y na stopach, gdy przebywa\u0142 \nw izbie i siedz\u0105c trzyma\u0142 nogi p\u0142asko \u2013 opada\u0142y na \npod\u0142og\u0119 jak gdyby p\u0142aka\u0142y. Postanowiono wobec \ntego, jak napisa\u0142 profesor Stanis\u0142aw Maziarski: \n\u201ePrzemoc\u0105 podrzuci\u0107 go do szpitala. Porwali\u015bmy \ngo tedy po apelu porannym na ramiona i biegiem \nzanie\u015bli\u015bmy do rewiru, ja przy tej okazji wkr\u0119ci-\n\u0142em si\u0119 tam w nadziei, \u017ce dadz\u0105 pare pastylek \naspiryny, bo by\u0142em silnie przezi\u0119biony, ale mnie co \npr\u0119dzej wylano, a \u015bp. Takli\u0144ski pozosta\u0142 i, niestety, \npozosta\u0142 na zawsze\u201d. 24 stycznia 1940 roku zosta\u0142 \nzamordowany. Zrzucono go z \u0142\u00f3\u017cka, po\u0142o\u017cono kij \nna szyi, na kt\u00f3rym stan\u0105\u0142 morderca. Udusi\u0142 go \nw\u0142asnym ci\u0119\u017carem. By\u0142o to niezwyk\u0142ym aktem \nbestialstwa, okrucie\u0144stwa i sadyzmu. W tym \nczasie zw\u0142oki wysy\u0142ano do krematorium w Berli-\nnie-Treptow i tam dokonywano spopielenia. Cia\u0142o \nW\u0142adys\u0142awa Takli\u0144skiego skremowano 2 lutego, \nW\u0142adze Akademii G\u00f3rniczej \nw roku akademickim 1934/1935. \nOd lewej: dziekan Wydzia\u0142u \nG\u00f3rniczego prof. Feliks Zalewski, \ndelegat Wydzia\u0142u Hutniczego \nprof. Aleksander Krupkowski, \nrektor prof. W\u0142adys\u0142aw Takli\u0144ski, \ndelegat Wydzia\u0142u G\u00f3rniczego \nprof. Walery Goetel, prorektor \nprof. Roman Dawidowski, \ndziekan Wydzia\u0142u Hutniczego \nprof. W\u0142adys\u0142aw \u0141oskiewicz.fot. Muzeum AGH\n fot. Narodowe Archiwum CyfroweRektor Akademii G\u00f3rniczej \nprof. W\u0142adys\u0142aw Takli\u0144ski podczas \nwbijania gwo\u017adzia w sztandar \nw trakcie obchod\u00f3w jubileuszu \nAG \u2013 grudzie\u0144 1938 roku\n\n49\nBiuletyn AGHW\u0142ADY s\u0142AW T AklI\u0144skI \u2013 R EkToR W lATA ch  1933\u20131939\nwys\u0142ano rodzinie 20 maja 1940 i z\u0142o\u017cono na cmen-\ntarzu Rakowickim. Kwatera XXXIII, rz\u0105d wschodni, \nmiejsce 6.\nAkademia od zarania pami\u0119ta\u0142a swoich zas\u0142u\u017co-\nnych wyk\u0142adowcach. Pami\u0119\u0107 o rektorze W\u0142adys\u0142a-\nwie Takli\u0144skim jest ci\u0105gle podtrzymywana. Wiele \nlat p\u00f3\u017aniej, 31 sierpnia 1993 roku na parterze gma-\nchu g\u0142\u00f3wnego AGH, z inicjatywy Stowarzyszenia \nWychowank\u00f3w AGH, ods\u0142oni\u0119to tablic\u0119 pami\u0119ci \nrektora W\u0142adys\u0142awa Takli\u0144skiego. Widnieje na niej \njego portret, a inskrypcja g\u0142osi:\nW\u0141ADYS\u0141AW TAKLI\u0143SKI \n1875\u20131940\nPROFESOR ZWYCZAJNY MECHANIKI\nREKTOR AKADEMII G\u00d3RNICZEJ\nW LATACH 1933\u201339\nARESZTOWANY 6 XI 1939 R.\nPRZEZ NIEMIECKICH OKUPANT\u00d3W\nZAM\u0118CZONY 24 I 1940 R.\nW OBOZIE KONCENTRACYJNYM\nW SACHSENHAUSEN\nWYCHOWANKOWIE AGH 1993\nTablic\u0119 z br\u0105zu wykonano wed\u0142ug projektu \nprof. Jerzego Nowakowskiego z Akademii Sztuk \nPi\u0119knych w Krakowie.\nW tym samym budynku znajduj\u0105 si\u0119 i inne tablice \nczcz\u0105ce pami\u0119\u0107 poleg\u0142ych i pomordowanych pod-\nczas II wojny \u015bwiatowej pracownik\u00f3w akademii. \nCz\u0119\u015b\u0107 z nich bezpo\u015brednio wi\u0105\u017ce si\u0119 z rektorem \nTakli\u0144skim. Pierwsza z nich to tablica z Rod\u0142em, \nupami\u0119tniaj\u0105ca profesor\u00f3w szk\u00f3\u0142 krakowskich wi\u0119-\nzionych w KZ Sachsenhausen w latach 1939\u20131940, \nods\u0142oni\u0119ta 8 lutego 1985 roku przez rektora i Se-\nnat AGH. Kolejna tablica po\u015bwi\u0119cona jest pami\u0119ci \nprofesor\u00f3w i pracownik\u00f3w Akademii G\u00f3rniczej, \nkt\u00f3rzy w okresie 1939\u20131945 zgin\u0119li z r\u0105k Niem-\nc\u00f3w okupuj\u0105cych Polsk\u0119. Jest to odlew z br\u0105zu \numieszczony na marmurowych p\u0142ytach. Nad nimi \nznajduje si\u0119 urna z prochami. Tablic\u0119 ods\u0142oni\u0119to \n4 pa\u017adziernika 1975 roku, a urn\u0119 wmurowano 5 li-\nstopada 1981. Okoliczno\u015bciowa inskrypcja zawiera \n13 nazwisk pracownik\u00f3w akademii. Dope\u0142nieniem \ntej tablicy jest nast\u0119pna upami\u0119tniaj\u0105ca 30 roczni-\nc\u0119 aresztowania przez hitlerowc\u00f3w profesor\u00f3w \nAG, kt\u00f3rzy zgin\u0119li w obozie \u015bmierci Sachsenhau-\nsen oraz wmurowanie urny z prochami. Zosta\u0142a \nwmurowana 5 listopada 1981 roku. Jest to tablica \nz kamienia z mosi\u0119\u017cnymi literami.\nO tak wybitnym organizatorze i pedagogu jak \nprofesor Takli\u0144ski uczelnia nie zapomina. Jest \njeszcze jeden \u201e\u017cywy\u201d dow\u00f3d pami\u0119ci o rektorze. To \nnagroda naukowa imienia profesora W\u0142adys\u0142awa \nTakli\u0144skiego. Od po\u0142owy lat 80. ubieg\u0142ego wieku \nakademia organizuje corocznie konkurs dla m\u0142o-\ndych naukowc\u00f3w o nagrod\u0119 jego imienia. Tytu\u0142em \ndo nagrody s\u0105 wybitne osi\u0105gni\u0119cia w dziedzinie \ndydaktyki. Wr\u0119czenie nagrody odbywa si\u0119 podczas \ninauguracji roku akademickiego, szczeg\u00f3\u0142owy re-gulamin konkursu zawarty jest w Uchwale Senatu \nAGH nr 181/2011 z dnia 14 grudnia 2011 roku.\nW 1936 roku Kazimierz T. Pochwalski namalowa\u0142 \njego portret rektorski, kt\u00f3ry zawis\u0142 w gabinecie \nrektorskim. W 1958 roku portret zosta\u0142 odnowio-\nny przez J\u00f3zefa M. Pochwalskiego, syna autora \ni obecnie znajduje si\u0119 w auli g\u0142\u00f3wnej AGH.\n49 Biuletyn AGH\nTablica pami\u0105tkowa w budynku \ng\u0142\u00f3wnym AGH\nfot. H. Sie\u0144ski\n\u0179r\u00f3d\u0142a do biogramu:\n \u0083Akta osobowe (AGH) \u2013 W\u0142adys\u0142aw Takli\u0144ski, [foto]\n \u0083Biuletyn Rektora [ AGH] 1988, luty, s. 4\u20136\n \u0083Biuletyn Rektora [ AGH] 1992, (Zarz\u0105dzenie Nr 4/92 Rektora\u2026 z dnia 10 kwietnia 1992\u2026), s. 25\u201326\n \u0083Biuletyn Rektora [ AGH] 1992, pa\u017adziernik, (Sprawozdanie rektora za rok akademicki \n1991/1992), s. 27\n \u0083Bolewski A.: Rektorzy Akademii G\u00f3rniczej w Krakowie. Biuletyn Informacyjny Pracowni-\nk\u00f3w AGH 1994, nr 5, s. 7\u201310, [foto]\n \u0083Engel Z.: Katedra Mechaniki i Wibroakustyki Akademii G\u00f3rniczo-Hutniczej : tradycja \u2013 \nhistoria \u2013 dzia\u0142alno\u015b\u0107 . Radom 2008, 128-129, [foto]\n \u0083Paczy\u0144ska I.: Aktion gegen Universit\u00e4ts-Professoren : (Krak\u00f3w, 6 listopada 1939 roku) \ni okupacyjne losy aresztowanych. Krak\u00f3w 2019, s. 195-858 , [foto]\n \u0083Poczet Rektor\u00f3w AGH : lata [1919-2013] : Takli\u0144ski W\u0142adys\u0142aw (1875-1940), 1933/34-\n1938/39. Biuletyn AGH 2013 wyd. spec. z okazji 100-lecia powo\u0142ania Akademii G\u00f3rniczej, \ns. 14, [foto]\n \u0083Polski S\u0142ownik Biograficzny . T. 52/1, z. 212 : \u015awirski \u0141ukasz \u2013 Tanner Bernard. Krak\u00f3w \n2017, s. 120-121 \n \u0083Sie\u0144ski H.: Profesor W\u0142adys\u0142aw Takli\u0144ski : tablice - pami\u0119\u0107 wiecznie \u017cywa - cz\u0119\u015b\u0107 5. \nBiuletyn AGH 2013, nr 70, s. 26\u201328, [foto]\n \u0083S\u0142ownik biograficzny technik\u00f3w polskich. Z. 9. Red. Z. Skoczy\u0144ski. Warszawa 1998, s. 141\n \u0083Wielka Ksi\u0119ga 85-lecia Akademii G\u00f3rniczo-Hutniczej . [Oprac.] zesp\u00f3\u0142 aut. K. Piko\u0144 (red. \nnaczelny), A. Soko\u0142owska (dyrektor projektu), K. Piko\u0144. Gliwice 2004, s. 368, [foto]\n \u0083Wyrok na Uniwersytet Jagiello\u0144ski 6 listopada 1939 . Pod red. L. Hajdukiewicza. Krak\u00f3w \n1989, s. 297-298, [foto]\n \u0083Z dziej\u00f3w Akademii G\u00f3rniczo-Hutniczej w Krakowie w latach 1919 \u20131967. Oprac. J. \nSulima-Samuj\u0142\u0142o oraz zesp\u00f3\u0142 aut. Krak\u00f3w 1970, s. 627 (Wydawnictwa Jubileuszowe \n1919\u20131969)\n \u0083\u017byciorysy profesor\u00f3w i asystent\u00f3w Akademii G\u00f3rniczo-Hutniczej w Krakowie (1919 \u2013\n1964) . Red. M. Odlanicki-Poczobutt. Krak\u00f3w 1965, s. 201\u2013204, [foto] (Zeszyty Naukowe. \nAkademia G\u00f3rniczo-Hutnicza w Krakowie ; nr 41, z. spec. 4)\n\n", "metadata": {}}