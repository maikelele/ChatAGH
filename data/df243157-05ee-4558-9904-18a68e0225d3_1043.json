{"content": "# Jerzy Buzek \u2013 Historia AGH\n\nURL: https://historia.agh.edu.pl/mediawiki/index.php?title=Jerzy_Buzek&oldid=83257\nCrawled: 2025-03-19 22:04:35\n\nJerzy Buzek\n\nZ Historia AGH\n\nWersja z dnia 13:42, 1 mar 2024 autorstwa \nHieronimSienski\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nJerzy Buzek\n\nNazwisko\n\nBuzek\n\nImi\u0119 / imiona\n\nJerzy\n\nTytu\u0142y / stanowiska\n\nProf. dr hab. in\u017c.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n3 lipca 1940\n\nDyscyplina/specjalno\u015bci\n\nin\u017cynieria chemiczna\n, \nochrona \u015brodowiska\n, \nprocesy chemiczne w\u00a0in\u017cynierii ochrony \u015brodowiska\n, \nwymiana masy\n\nRok przyznania doktoratu h.c. AGH\n\n2010\n\nPow\u00f3d przyznania doktoratu h.c. AGH\n\nza wybitne osi\u0105gni\u0119cia naukowe w\u00a0dziedzinie technologii chemicznej, propagowanie proekologicznych rozwi\u0105za\u0144 w\u00a0energetyce oraz promowanie rozwoju nauki w\u00a0swojej dzia\u0142alno\u015bci spo\u0142eczno-politycznej\n\nProf. dr hab. in\u017c. \nJerzy Buzek\n (1940-)\n\nPremier RP 1997\u20132001\u00a0; Przewodnicz\u0105cy Parlamentu Europejskiego 2009-2012\n\nDyscyplina/specjalno\u015bci: in\u017cynieria chemiczna, ochrona \u015brodowiska, procesy chemiczne w\u00a0in\u017cynierii ochrony \u015brodowiska, wymiana masy\n\nNota biograficzna\n\nUrodzi\u0142 si\u0119 3 lipca 1940 roku w\u00a0\u015ami\u0142owicach na \u015al\u0105sku Cieszy\u0144skim.\n\nMatka by\u0142a nauczycielk\u0105, a\u00a0ojciec in\u017cynierem elektrykiem. Po wojnie i\u00a0przy\u0142\u0105czeniu Zaolzia do Czechos\u0142owacji, rodzina Buzk\u00f3w przenios\u0142a si\u0119 do Chorzowa, gdzie Jerzy Buzek uczy\u0142 si\u0119 w\u00a0Szkole Podstawowej nr\u00a024, a\u00a0nast\u0119pnie w\u00a0latach 1953\u20131957 w\u00a0Liceum Og\u00f3lnokszta\u0142c\u0105cym im. Juliusza S\u0142owackiego. W\u00a0latach 1957\u20131963 studiowa\u0142 na Wydziale Mechaniczno-Energetycznym Politechniki \u015al\u0105skiej. \n\nW\u00a01963 roku uzyska\u0142 dyplom magistra in\u017cyniera mechanika-energetyka. Nast\u0119pnie rozpocz\u0105\u0142 prac\u0119 w\u00a0Instytucie In\u017cynierii Chemicznej Polskiej Akademii Nauk. W\u00a01969 roku obroni\u0142 prac\u0119 doktorsk\u0105 na Wydziale Chemicznym Politechniki \u015al\u0105skiej. W 1979 roku uzyska\u0142 stopie\u0144 doktora habilitowanego. W 1997 roku otrzyma\u0142 tytu\u0142 profesora nauk technicznych.\n\nW\u00a0roku 1971 odby\u0142 sta\u017c naukowy na Uniwersytecie w\u00a0Cambridge. W\u00a0swojej pracy zajmowa\u0142 si\u0119 zagadnieniami zwi\u0105zanymi z\u00a0teori\u0105 i\u00a0zastosowaniami in\u017cynierii procesowej. Publikowa\u0142 prace z\u00a0dziedziny wymiany masy i\u00a0ciep\u0142a, oczyszczania gaz\u00f3w odlotowych z\u00a0instalacji przemys\u0142owych w\u00a0szczeg\u00f3lno\u015bci odsiarczania spalin, optymalizacji ekonomicznej instalacji przemys\u0142u chemicznego. Wyniki prac nad odsiarczaniem zaowocowa\u0142y wdro\u017ceniem kilku instalacji przemys\u0142owych w\u00a0elektrowniach, ciep\u0142owniach i\u00a0rafineriach. \n\nWe wrze\u015bniu 1980 roku rozpocz\u0105\u0142 dzia\u0142alno\u015b\u0107 w\u00a0NSZZ \u201eSolidarno\u015b\u0107\u201d. Dzia\u0142a\u0142 w\u00a0podziemnych regionalnych i\u00a0krajowych w\u0142adzach \u201eSolidarno\u015bci\u201d. W\u00a01989 roku powr\u00f3ci\u0142 do pracy naukowej \nWsp\u00f3\u0142za\u0142o\u017cyciel Polsko-Niemieckiej Sieci Naukowej INCREASE. \n\nW\u00a01997 roku zosta\u0142 pos\u0142em na Sejm, a\u00a0w\u00a01999 roku przewodnicz\u0105cym AWS. W\u00a0latach 1997\u20132001 by\u0142 premierem RP. W\u00a01998 roku wraz z\u00a0\u017con\u0105 Ludgard\u0105 Buzek za\u0142o\u017cy\u0142 \u201eFundacj\u0119 na Rzecz Rodziny\u201d, a\u00a0z\u00a0Janem Nowakiem-Jeziora\u0144skim za\u0142o\u017cy\u0142 Fundacj\u0119 Pro Publico Bono.\n\nZa\u0142o\u017cyciel Polonijnej Szko\u0142y Dyplomacji w\u00a0Akademii Polonijnej w\u00a0Cz\u0119stochowie. W\u00a0latach 2002\u20132004 piastowa\u0142 funkcj\u0119 Prorektora ds. Nauki tej uczelni. \n\nW\u00a02004 roku zosta\u0142 wybrany pos\u0142em do Parlamentu Europejskiego. Dzia\u0142a\u0142 w\u00a0Komisjach Parlamentu Europejskiego: Przemys\u0142u, Bada\u0144 Naukowych i\u00a0Energii oraz Ochrony \u015arodowiska, Zdrowia Publicznego i\u00a0Bezpiecze\u0144stwa \u017bywno\u015bci, a\u00a0tak\u017ce w\u00a0Delegacji do spraw stosunk\u00f3w z\u00a0pa\u0144stwami Azji Po\u0142udniowo-Wschodniej i\u00a0Stowarzyszeniu Pa\u0144stw Azji Po\u0142udniowo-Wschodniej (ASEAN) oraz Delegacji do Komisji wsp\u00f3\u0142pracy parlamentarnej UE-Ukraina. By\u0142 oficjalnym obserwatorem Parlamentu Europejskiego w\u00a0trzech turach wybor\u00f3w prezydenckich na Ukrainie. W\u00a0roku 2006 zosta\u0142 wybrany Eurodeputowanym Roku. Sprawozdawca VII Ramowego Programu Bada\u0144 Rozwoju Technologicznego i\u00a0Demonstracji Unii Europejskiej na lata 2007\u20132013. Zainicjowa\u0142 i\u00a0prowadzi\u0142 og\u00f3lnoeuropejsk\u0105 akcj\u0119 na rzecz zwi\u0119kszenia finansowania bada\u0144 przez Uni\u0119 Europejsk\u0105. By\u0142 inicjatorem powstania \u015al\u0105skiego Innowacyjnego Klastra Czystych Technologii W\u0119glowych. W\u00a0latach 2009-2012 by\u0142 przewodnicz\u0105cym Parlamentu Europejskiego.\n\nAutor kilkudziesi\u0119ciu artyku\u0142\u00f3w publikowanych g\u0142\u00f3wnie w czasopismach o zasi\u0119gu mi\u0119dzynarodowym, licznych referat\u00f3w opublikowanych na konferencjach naukowych oraz ponad 100 niepublikowanych prac. Jest autorem  patent\u00f3w i promotorem kilku zako\u0144czonych przewod\u00f3w doktorskich.\n\nCz\u0142onek i Sekretarz Naukowy Komitetu Naukowego In\u017cynierii Chemicznej i Procesowej PAN oraz Rady Redakcyjnej czasopisma naukowego: \u201eIn\u017cynieria Chemiczna i Procesowa\u201d. By\u0142 przedstawicielem Polski w Mi\u0119dzynarodowej Agencji Energii.  \n\nDoktor Honoris Causa uniwersytet\u00f3w w Dortmundzie, Seulu, Isparcie, Uniwersytetu \u015al\u0105skiego oraz Politechniki Opolskiej, Politechniki \u015al\u0105skiej, Politechniki \u0141\u00f3dzkiej, Politechniki \u015awi\u0119tokrzyskiej.\n\nOdznaczenia i nagrody\n\nMedal Politechniki \u015al\u0105skiej, \u015al\u0105ska Nagroda Jako\u015bci w kategorii Nauka, statuetka \u201eBia\u0142y W\u0119giel\u201d przyznana przez Politechnik\u0119 Wroc\u0142awsk\u0105, Nagroda Kreatora Nowej Energetyki 2022\n\n\u0179r\u00f3d\u0142a do biogramu\n\nKsi\u0105\u017cki\n\nInformator Nauki Polskiej 2006. T. 4A\u00a0: Ludzie nauki A-O. [Warszawa]\u00a0: O\u015brodek Przetwarzania Informacji cop. 2006. s. 102\n\nProf. dr hab. in\u017c. Jerzy Buzek, dr h.c. Doktor honoris causa Politechniki \u015awi\u0119tokrzyskiej / oprac. Stanis\u0142aw Adamczak. Kielce\u00a0: Wydawnictwo Politechniki \u015awi\u0119tokrzyskiej cop. 2012, 40 s., il., portr.\n\nProfesor Jerzy Buzek Doktorem Honoris Causa Akademii G\u00f3rniczo-Hutniczej im. Stanis\u0142awa Staszica w\u00a0Krakowie\u00a0: Krak\u00f3w, 24 wrze\u015bnia 2010. Krak\u00f3w\u00a0: Biuro Rektora Akademii G\u00f3rniczo-Hutniczej [2010], 37, [3] s.\n\nArtyku\u0142y\n\nHandke M.: Profesor Jerzy Buzek Doktorem Honoris Causa AGH. \nBiuletyn AGH\n 2010, nr 34, s. 6-8, [48], [foto]\n\nMus-Frosik M.: i kongres Energetyki Rozproszonej [Nagroda Kreatora Nowej Energetyki 2022 dla prof. Jerzego Buzka]. \nVivat Akademia\u00a0: AGH\n 2023, nr 27, s. 1,6-9, [foto]\n\nInne\n\n[Jerzy Buzek\u00a0: biogram] 1 s., [foto]\n\nstan na dzie\u0144 1.03.2024\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Jerzy_Buzek&oldid=83257\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/mediawiki/index.php?title=Jerzy_Buzek&oldid=83257", "title": "Jerzy Buzek \u2013 Historia AGH", "depth": 3, "duplicate": false, "content_hash": "fe1cef6e10e8e0ef91f45795813d86a5", "word_count": 754, "headings": [{"level": 1, "text": "Jerzy Buzek"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}