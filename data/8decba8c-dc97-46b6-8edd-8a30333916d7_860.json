{"content": "# Kandydaci - Wydzia\u0142 Energetyki i Paliw | AGH Krak\u00f3w\n\nURL: https://weip.agh.edu.pl/kandydaci/\nCrawled: 2025-03-19 21:35:24\n\nWydzia\u0142 Energetyki i Paliw zaprasza do studiowania w ramach dw\u00f3ch dyscyplin naukowych:\n\nIN\u017bYNIERIA \u015aRODOWISKA, G\u00d3RNICTWO I ENERGETYKA\n\nna kierunkach: \nEnergetyka J\u0105drowa\n (studia II stopnia) \nEnergetyka\u00a0\n(studia I i II stopnia)\u00a0 \nEnergetyka Odnawialna i Zarz\u0105dzanie Energi\u0105 \n(studia I i II stopnia) \nEnergetyka Wodorowa\n (studia II stopnia) oraz \nEnergy and Environmental Engineering\n\n(studia II stopnia)\n\nIN\u017bYNIERIA CHEMICZNA\n\nna kierunkach: \nNowoczesne Technologie Paliwowe\n (studia I i II stopnia) lub \nTechnologia Chemiczna \n(studia I i II stopnia)\n\nW\na\u017cne informacje rekrutacyjne\n\nZapraszamy do obejrzenia nagra\u0144 ze spotka\u0144 informacyjnych dla kandydat\u00f3w na studia II stopnia prowadzone przez Wydzia\u0142 Energetyki i Paliw.\n\nEnergetyka, Energetyka Wodorowa, Energetyka J\u0105drowa, EEE: \nhttps://s.agh.edu.pl/3i7Sm\n\nEnergetyka Odnawialna i Zarz\u0105dzanie Energi\u0105, Nowoczesne Technologie Paliwowe, Technologia Chemiczna: \nhttps://s.agh.edu.pl/NHcY7\n\nKIERUNEK ENERGETYKA J\u0104DROWA\n\nKierunek \nENERGETYKA J\u0104DROWA \n\nStudia magistersko-in\u017cynierskie II stopnia na kierunku Energetyka J\u0105drowa zapewniaj\u0105 gruntowne przygotowanie w zakresie technologii wykorzystywanych do produkcji energii j\u0105drowej. W programie znajduj\u0105 si\u0119 tre\u015bci umo\u017cliwiaj\u0105ce dog\u0142\u0119bne zrozumienie zjawisk zachodz\u0105cych w reaktorach j\u0105drowych oraz technologii reaktorowych. Istotne miejsce zajmuj\u0105 r\u00f3wnie\u017c tre\u015bci zwi\u0105zane z bezpiecze\u0144stwem j\u0105drowym i ochron\u0105 radiologiczn\u0105, j\u0105drowym cyklem paliwowym oraz regulacjami w obszarze energetyki j\u0105drowej. W trakcie studi\u00f3w nacisk b\u0119dzie po\u0142o\u017cony na umiej\u0119tno\u015b\u0107 samodzielnego rozwi\u0105zywania problem\u00f3w, a dzi\u0119ki du\u017cemu wyborowi przedmiot\u00f3w obieralnych studenci b\u0119d\u0105 mogli samodzielnie zdecydowa\u0107, jakie aspekty technologii j\u0105drowych i pokrewnych zagadnie\u0144 chc\u0105 pozna\u0107 g\u0142\u0119biej.\n\nEnergetyka j\u0105drowa to perspektywiczny kierunek, wychodz\u0105cy naprzeciw potrzebom rynku pracy, zwi\u0105zanym z wdro\u017ceniem w Polsce energetyki j\u0105drowej jako stabilnego, bezemisyjnego \u017ar\u00f3d\u0142a energii, kt\u00f3re jest niezb\u0119dne w procesie dekarbonizacji gospodarki i ochrony klimatu, a tak\u017ce dla zapewnienia bezpiecze\u0144stwa energetycznego.\n\nAbsolwenci kierunku b\u0119d\u0105 przygotowani do podj\u0119cia pracy w przedsi\u0119biorstwach szeroko rozumianego sektora j\u0105drowego. Od operator\u00f3w elektrowni na wszystkich etapach inwestycji, od przygotowania i budowy po eksploatacj\u0119, po dostawc\u00f3w technologii i producent\u00f3w urz\u0105dze\u0144 i materia\u0142\u00f3w. Absolwenci o takim profilu b\u0119d\u0105 r\u00f3wnie\u017c poszukiwani w instytucjach nadzoruj\u0105cych energetyk\u0119 j\u0105drow\u0105 oraz w sektorze bada\u0144 i rozwoju.\n\nKszta\u0142cenie w zakresie energetyki j\u0105drowej w Akademii G\u00f3rniczo-Hutniczej ma ju\u017c kilkudziesi\u0119cioletni\u0105 tradycj\u0119. W latach 90-tych XX w. kszta\u0142cenie i badania w obszarze energetyki j\u0105drowej prowadzi\u0142 Wydzia\u0142 Fizyki i Techniki J\u0105drowej. W 2003 roku kszta\u0142cenie to przej\u0105\u0142 kierunek Energetyka, pocz\u0105tkowo w ramach Mi\u0119dzywydzia\u0142owej Szko\u0142y Energetyki, a od 2008 w ramach Wydzia\u0142u Energetyki i Paliw. Od samego pocz\u0105tku w ofercie kierunku Energetyka znajdowa\u0142y si\u0119 zagadnienia zwi\u0105zane z energetyk\u0105 j\u0105drow\u0105. Obecnie kierunek Energetyka J\u0105drowa funkcjonuje jako samodzielny kierunek na II stopniu studi\u00f3w.\n\nENERGETYKA J\u0104DROWA \u015aCIE\u017bKI DYPLOMOWANIA\n\nNa kierunku Energetyka J\u0105drowa realizowana jest jedna \u015bcie\u017cka kszta\u0142cenia \u2013 Energetyka J\u0105drowa.\n\nStudenci w ramach tej \u015bcie\u017cki maj\u0105 mo\u017cliwo\u015b\u0107 wyboru szeregu przedmiot\u00f3w obieralnych.\n\nZgodnie z misj\u0105 Akademii G\u00f3rniczo-Hutniczej kierunek w pe\u0142ni realizuje postulat s\u0142u\u017cby dla polskiej gospodarki, w\n\nszczeg\u00f3lno\u015bci w sektorze energetycznym. Aktualizacja oferty kszta\u0142cenia pod\u0105\u017ca za zmieniaj\u0105cym si\u0119 otoczeniem spo\u0142eczno-gospodarczym, w szczeg\u00f3lno\u015bci za transformacj\u0105 energetyczn\u0105 kraju. Wdra\u017canie nowych tre\u015bci i tworzenie nowych\n\nkierunk\u00f3w na Wydziale Energetyki i Paliw jest dostosowane do zmieniaj\u0105cych si\u0119 reali\u00f3w i nowych wymaga\u0144 krajowych i\n\nmi\u0119dzynarodowych, scharakteryzowanych w efektach uczenia si\u0119 w obszarze Polskiej Ramy Kwalifikacji, wpisuje si\u0119 \u015bci\u015ble w\n\nstrategi\u0119 rozwoju oraz misj\u0119 Uczelni. Kierunek Energetyka J\u0105drowa, na kt\u00f3rym realizowane b\u0119dzie kszta\u0142cenie o\n\ninnowacyjnym i unikatowym w Polsce profilu w ramach studi\u00f3w II stopnia, wychodzi naprzeciw aktualnym jak i przysz\u0142ym\n\nwymogom zwi\u0105zanym z produkcj\u0105 energii elektrycznej oraz bezpiecze\u0144stwem energetycznym.\n\nKierunek Energetyka J\u0105drowa odpowiada na zapotrzebowanie aktualnego jak i powstaj\u0105cego rynku pracy i w pe\u0142ni realizuje\n\npostulat s\u0142u\u017cby dla polskiej gospodarki, szczeg\u00f3lnie w sektorze energetycznym zwi\u0105zanym z produkcj\u0105 energii elektrycznej\n\noraz bezpiecze\u0144stwem energetycznym. Wychodzi on naprzeciw potrzebom wynikaj\u0105cym z aktualnej polityki energetycznej\n\nPolski, kszta\u0142tuje wiedz\u0119 i umiej\u0119tno\u015bci pozwalaj\u0105ce na rozwi\u0105zywanie problem\u00f3w jakie wyst\u0119puj\u0105 w zakresie przedsi\u0119biorstw\n\noraz instytucji. Zgodnie z zak\u0142adanymi efektami uczenia si\u0119 Absolwent jest przygotowany do podj\u0119cia pracy zawodowej w\n\nobszarze energetyki j\u0105drowej jak i dziedzin pokrewnych.\n\nPROGRAM STUDI\u00d3W\n\nProgramy studi\u00f3w, czyli programy zaj\u0119\u0107 dydaktycznych na Akademii G\u00f3rniczo-Hutniczej zebrane s\u0105 w jednej bazie SYLABUS\n\nWyszukiwanie informacji:\n\n1. W pierwszej kolejno\u015bci nale\u017cy wybra\u0107 rok akademicki rozpocz\u0119cia studi\u00f3w.\n\nW tym celu wybierz odpowiedni\u0105 opcj\u0119:\n\nPokazuj tok studi\u00f3w rozpoczynaj\u0105cy si\u0119 od roku akademickiego\n\n2. Nast\u0119pnie wybierz interesuj\u0105ce Ci\u0119 informacje z:\n\nOFERTA WYDZIA\u0141U\n\nlub\n\nUCZELNIANA BAZA PRZEDMIOT\u00d3W OBIERALNYCH\n\n3. Baza zawiera zbi\u00f3r szczeg\u00f3\u0142owych informacji o zaj\u0119ciach dydaktycznych dla wszystkich modu\u0142\u00f3w (przedmiot\u00f3w) wed\u0142ug podzia\u0142u na:\n\nStacjonarne \u2013 Studia I stopnia\n\nStacjonarne \u2013 Studia II stopnia\n\n4. Dost\u0119p do bazy znajduje si\u0119 na stronie:\n\nSylabus AGH\n\nREKRUTACJA\nREKRUTACJA\nKIERUNEK NOWOCZESNE TECHNOLOGIE PALIWOWE\n\nKierunek \nNOWOCZESNE TECHNOLOGIE PALIWOWE\n\nKierunek \nNOWOCZESNE TECHNOLOGIE PALIWOWE\n nale\u017cy do obszaru studi\u00f3w technicznych. Koncentruje si\u0119 na obszarze in\u017cynierii chemicznej uzupe\u0142nionej zagadnieniami z\u00a0dziedziny in\u017cynierii \u015brodowiska i i\u00a0energetyki. Obejmuje problematyk\u0119: karbo- i petrochemii, technologii i proces\u00f3w chemicznych w energetyce i ochronie \u015brodowiska, technologii paliw ciek\u0142ych, w tym proces\u00f3w komponowania paliw ciek\u0142ych, nanotechnologii, biotechnologii, proces\u00f3w i konwersji energii elektrycznej do energii chemicznej paliw, proces\u00f3w konwersji paliw w ogniwach paliwowych, energochemicznej utylizacji odpad\u00f3w przemys\u0142u paliwowego i chemicznego, a tak\u017ce \u2013 tak istotnych z punktu widzenia technologii chemicznej \u2013 zagadnie\u0144 wymiana ciep\u0142a i masy, proces\u00f3w sorpcyjnych i katalitycznych oraz maszyn przep\u0142ywowych i\u00a0cieplnych.\n\nStudia na kierunku \nNOWOCZESNE TECHNOLOGIE PALIWOWE\n prowadzonym przez Wydzia\u0142 Energetyki i Paliw AGH maj\u0105 zapewni\u0107 przygotowanie absolwenta do prowadzenia bada\u0144, projektowania, realizacji i rozwijania proces\u00f3w technologicznych w przemy\u015ble. Absolwent b\u0119dzie przygotowany do rozwi\u0105zywania zada\u0144 technologicznych w:\n\n\u2013 przemy\u015ble chemicznym,\n\n\u2013 energetyce zawodowej,\n\n\u2013 gazownictwie,\n\n\u2013 sektorze paliwowym,\n\n\u2013 instytucjach zwi\u0105zanych z szeroko poj\u0119t\u0105 problematyk\u0105 gospodarki cieplnej i ochrony \u015brodowiska,\n\n\u2013 do pracy w o\u015brodkach badawczo-rozwojowych,\n\n\u2013 technologicznych instytucjach badawczych,\n\n\u2013 biurach projektowych,\n\n\u2013 jednostkach administracji pa\u0144stwowej i terenowych organach samorz\u0105dowych, zajmuj\u0105cych si\u0119 zagadnieniami zr\u00f3wnowa\u017conego rozwoju, ochron\u0105 \u015brodowiska i efektywnym wykorzystaniem energii.\n\n\u2013 absolwent b\u0119dzie przygotowany r\u00f3wnie\u017c do uruchomienia i prowadzenia samodzielnej dzia\u0142alno\u015bci gospodarczej.\n\nProgram studi\u00f3w na kierunku \nNOWOCZESNE TECHNOLOGIE PALIWOWE\n uwzgl\u0119dnia wnioski p\u0142yn\u0105ce z analizy monitoringu karier zawodowych student\u00f3w i absolwent\u00f3w Wydzia\u0142u, kt\u00f3re s\u0105 systematycznie prowadzone przez Centrum Karier AGH.\n\nWydzia\u0142 Energetyki i Paliw przywi\u0105zuj\u0105 du\u017c\u0105 wag\u0119 do gromadzenia, opracowywania i stosowania dobrych praktyk. Na kierunku Nowoczesne Technologie Paliwowe dobre praktyki wykorzystywane s\u0105 g\u0142\u00f3wnie w celu doskonalenia standard\u00f3w prowadzonego kszta\u0142cenia \u2013 zdobywania wiedzy i umiej\u0119tno\u015bci. Stanowi\u0105 dobre narz\u0119dzie podnoszenia jako\u015bci kompetencji spo\u0142ecznych oraz ucz\u0105, jak mo\u017cna wzbogaca\u0107 swoj\u0105 wiedz\u0119 korzystaj\u0105c z r\u00f3\u017cnych \u017ar\u00f3de\u0142 oraz do\u015bwiadczenia specjalist\u00f3w.\n\nNa studiach I stopnia \nkierunku\n NOWOCZESNE TECHNOLOGIE PALIWOWE \ns\u0105 do wyboru dwie \u015bcie\u017cki kszta\u0142cenia:\n\nASPEKTY \u015aRODOWISKOWE W TECHNOLOGIACH PALIWOWYCH\n\nTransformacja w sektorze paliwowo-energetycznym to wyzwanie, przed kt\u00f3rym stoi wiele kraj\u00f3w, w tym Polska. Ma ona znaczenie nie tylko dla gospodarki i spo\u0142ecze\u0144stwa, ale r\u00f3wnie\u017c dla \u015brodowiska. Musi spe\u0142nia\u0107 wymagania w zakresie bezpiecze\u0144stwa energetycznego, efektywno\u015bci ekonomicznej, poszanowania \u015brodowiska oraz ochrony zasob\u00f3w naturalnych. \u015acie\u017cka dyplomowania \nASPEKTY \u015aRODOWISKOWE W TECHNOLOGIACH PALIWOWYCH\n przygotowuje absolwent\u00f3w tak, aby sprostali tym wyzwaniom.\n\nKszta\u0142cenie w ramach tej \u015bcie\u017cki ma na celu ukszta\u0142towanie in\u017cyniera, kt\u00f3ry zna wsp\u00f3\u0142czesne i\u00a0zaawansowane metody analityczne zwi\u0105zane z:\n\n\u2013 paliwami sta\u0142ymi (konwencjonalnymi, odpadowymi RDF \u2013 Refuse derived fuel, odzyskiwanymi z odpad\u00f3w SRF \u2013 solid recovered fuel oraz biomasowymi),\n\n\u2013 paliwami ciek\u0142ymi (konwencjonalnymi oraz biopaliwami I, II i III generacji) i gazowymi, stosowanymi w\u00a0przemy\u015ble i badaniach laboratoryjnych.\n\n\u015acie\u017cka dyplomowania oferuje zdobycie wiedzy, i umiej\u0119tno\u015bci w zakresie:\n\n\u2013 przemys\u0142owych proces\u00f3w sorpcyjnych\n\n\u2013 katalizy procesowej\n\n\u2013 chemii j\u0105drowej ze szczeg\u00f3lnym uwzgl\u0119dnieniem proces\u00f3w wykorzystywanych w\u00a0zaawansowanych technologiach paliwowych.\n\nAbsolwent b\u0119dzie przygotowany do rozwi\u0105zywania zada\u0144 technologicznych zwi\u0105zanych ze\u00a0stosowaniem:\n\n\u2013 zaawansowanych technologii ochrony powietrza,\n\n\u2013 oczyszczania \u015bciek\u00f3w,\n\n\u2013 sekwestracji czy utylizacji sk\u0142adnik\u00f3w gaz\u00f3w spalinowych w szeroko poj\u0119tym sektorze paliwowym.\n\nZdobyta wiedza i umiej\u0119tno\u015bci pozwol\u0105 na podj\u0119cie pracy we wszystkich bran\u017cach, w kt\u00f3rych aspekty \u015brodowiskowe i ochrony zasob\u00f3w naturalnych s\u0105 obowi\u0105zkowym kierunkiem dzia\u0142a\u0144 mi\u0119dzy innymi w: przedsi\u0119biorstwach w tym tych najwi\u0119kszych zajmuj\u0105cych si\u0119 produkcj\u0105 paliw (sta\u0142ych, ciek\u0142ych i gazowych), wykorzystaniem paliw w celach energetycznych, przemy\u015ble chemicznym, energetyce zawodowej, gazownictwie oraz o\u015brodkach badawczo-rozwojowych i technologicznych instytucjach badawczych.\n\nWSP\u00d3\u0141CZESNE TECHNOLOGIE PALIWOWE\n\nTransformacja sektora paliwowo-energetycznego to jedno z najwi\u0119kszych wyzwa\u0144 dla polskiej gospodarki i spo\u0142ecze\u0144stwa, spe\u0142niaj\u0105c wymagania w zakresie bezpiecze\u0144stwa energetycznego, efektywno\u015bci ekonomicznej i ochrony \u015brodowiska. \u015acie\u017cka dyplomowania \nWSP\u00d3\u0141CZESNE TECHNOLOGIE PALIWOWE\n\nprzygotowuje absolwent\u00f3w tak, aby sprostali tym wyzwaniom.\n\nKszta\u0142cenie w ramach tej \u015bcie\u017cki ma na celu ukszta\u0142towanie in\u017cyniera, kt\u00f3ry zna wsp\u00f3\u0142czesne i\u00a0zaawansowane technologie zwi\u0105zane z:\n\n\u2013 paliwa sta\u0142ymi (konwencjonalnymi, odpadowymi RDF \u2013 Refuse derived fuel, odzyskiwanymi z odpad\u00f3w SRF \u2013 solid recovered fuel oraz biomasowymi),\n\n\u2013 paliwami ciek\u0142ymi (konwencjonalnymi oraz biopaliwami I, II i III generacji) i gazowymi.\n\n\u015acie\u017cka ta oferuje zdobycie wiedzy, i umiej\u0119tno\u015bci w zakresie modelowania, ze szczeg\u00f3lnym uwzgl\u0119dnieniem proces\u00f3w wykorzystywanych w zaawansowanych technologiach paliwowych.\n\nAbsolwent b\u0119dzie przygotowany do rozwi\u0105zywania zada\u0144 technologicznych w szeroko poj\u0119tym sektorze paliwowym, a zdobyta wiedza i umiej\u0119tno\u015bci pozwol\u0105 na podj\u0119cie pracy mi\u0119dzy innymi w:\n\n\u2013 przedsi\u0119biorstwach zajmuj\u0105cych si\u0119 produkcj\u0105 paliw (sta\u0142ych, ciek\u0142ych i\u00a0gazowych),\n\n\u2013 wykorzystaniem paliw w celach energetycznych,\n\n\u2013 przemy\u015ble chemicznym,\n\n\u2013 energetyce zawodowej,\n\n\u2013 gazownictwie oraz\n\n\u2013 o\u015brodkach badawczo-rozwojowych i technologicznych instytucjach badawczych.\n\nNOWOCZESNE TECHNOLOGIE PALIWOWE \u015aCIE\u017bKI DYPLOMOWANIA\n\nNOWOCZESNE TECHNOLOGIE PALIWOWE \u015bcie\u017cki dyplomowania\n\nStudenci II stopnia kierunku \nNOWOCZESNE TECHNOLOGIE PALIWOWE \nmaj\u0105 do wyboru \u015bcie\u017cki dyplomowania:\n\nZAAWANSOWANE TECHNOLOGIE PALIWOWE\n \u2013 kszta\u0142cenie w zakresie petrochemii, technologii i proces\u00f3w chemicznych w\n\nenergetyce, technologii paliw ciek\u0142ych w tym proces\u00f3w komponowania paliw ciek\u0142ych, nanotechnologii, biotechnologii,\n\nproces\u00f3w i konwersji energii elektrycznej do energii chemicznej paliw, proces\u00f3w konwersji paliw w ogniwach paliwowych,\n\nkonwersji i oczyszczania gaz\u00f3w procesowych, technologii pozyskiwania wodoru i jego u\u017cytkowania, katalizy w technologii\n\npaliw i biopaliw ciek\u0142ych.\n\nOCHRONA \u015aRODOWISKA W TECHNOLOGIACH PALIWOWYCH\n \u2013 kszta\u0142cenie w zakresie ochrony \u015brodowiska w szczeg\u00f3lno\u015bci w\n\ntechnologiach paliwowych, energochemicznej utylizacji odpad\u00f3w przemys\u0142u paliwowego i chemicznego, metod oczyszczania\n\nw\u00f3d i \u015bciek\u00f3w, optymalizacja proces\u00f3w przemys\u0142owych wspomaganych komputerowo, projektowania reaktor\u00f3w i wybranych\n\nproces\u00f3w jednostkowych, gospodarki obiegu zamkni\u0119tego w sektorze paliwowo-energetycznym, oceny cyklu \u017cycia LCA,\n\nproces\u00f3w oczyszczania gaz\u00f3w przemys\u0142owych i zagospodarowanie odpad\u00f3w z sektora energetycznego.\n\nPROGRAM STUDI\u00d3W\n\nProgramy studi\u00f3w, czyli programy zaj\u0119\u0107 dydaktycznych na Akademii G\u00f3rniczo-Hutniczej zebrane s\u0105 w jednej bazie SYLABUS\n\nWyszukiwanie informacji:\n\n1. W pierwszej kolejno\u015bci nale\u017cy wybra\u0107 rok akademicki rozpocz\u0119cia studi\u00f3w.\n\nW tym celu wybierz odpowiedni\u0105 opcj\u0119:\n\nPokazuj tok studi\u00f3w rozpoczynaj\u0105cy si\u0119 od roku akademickiego\n\n2. Nast\u0119pnie wybierz interesuj\u0105ce Ci\u0119 informacje z:\n\nOFERTA WYDZIA\u0141U\n\nlub\n\nUCZELNIANA BAZA PRZEDMIOT\u00d3W OBIERALNYCH\n\n3. Baza zawiera zbi\u00f3r szczeg\u00f3\u0142owych informacji o zaj\u0119ciach dydaktycznych dla wszystkich modu\u0142\u00f3w (przedmiot\u00f3w) wed\u0142ug podzia\u0142u na:\n\nStacjonarne \u2013 Studia I stopnia\n\nStacjonarne \u2013 Studia II stopnia\n\n4. Dost\u0119p do bazy znajduje si\u0119 na stronie:\n\nSylabus AGH\n\nRekrutacji na studia II stopnia \n\nRekrutacja na kierunek prowadzona jest wy\u0142\u0105cznie na podstawie \u015bredniej ze studi\u00f3w (brak jest egzaminu wst\u0119pnego)\n\nREKRUTACJA\nREKRUTACJA\nKIERUNEK TECHNOLOGIA CHEMICZNA\n\nKierunek \nTECHNOLOGIA CHEMICZNA\n nale\u017cy do obszaru studi\u00f3w technicznych. Jego odniesienie praktyczne w gospodarce zwi\u0105zane jest z zagadnieniami in\u017cynierii i technologii chemicznej Celem studi\u00f3w jest przekazanie wiedzy og\u00f3lnej, koniecznej do wykonywania zawodu in\u017cyniera oraz wiedzy z zakresu technologii chemicznej umo\u017cliwiaj\u0105cej samodzielne rozwi\u0105zywanie problem\u00f3w wyst\u0119puj\u0105cych w realizacji proces\u00f3w technologicznych.\n\nOd roku akademickiego 2019/20 kierunek ten jest prowadzony wsp\u00f3lnie z Wydzia\u0142em In\u017cynierii Materia\u0142owej i Ceramiki.\n\nNa I stopniu studi\u00f3w\n w ramach kierunku prowadzone s\u0105 dwie \u015bcie\u017cki kszta\u0142cenia: \nTECHNOLOGIE CHEMICZNE W ENERGETYCE (TCwE)\n realizowana na Wydziale Energetyki i\u00a0Paliw \noraz\n\nCHEMIA I TECHNOLOGIA MATERIA\u0141\u00d3W (CiTM) realizowana na\u00a0Wydziale In\u017cynierii Materia\u0142owej i Ceramiki.\n\nAbsolwenci I stopnia studi\u00f3w tego kierunku maj\u0105 og\u00f3ln\u0105 wiedz\u0119 i umiej\u0119tno\u015bci potrzebne do\u00a0podj\u0119cia pracy w przedsi\u0119biorstwach zwi\u0105zanych z technologi\u0105 chemiczn\u0105, a\u00a0w\u00a0szczeg\u00f3lno\u015bci z szeroko poj\u0119t\u0105 ceramik\u0105 i sektorem paliwowo-energetycznym.\n\nAbsolwenci studi\u00f3w II stopnia na kierunku \nTECHNOLOGIA CHEMICZNA\n potrafi\u0105: rozwi\u0105zywa\u0107 z\u0142o\u017cone zadania in\u017cynierskie wykorzystuj\u0105c zaawansowane oprogramowanie, samodzielnie pracowa\u0107 w laboratorium chemicznym, zaplanowa\u0107 w\u0142asne samokszta\u0142cenie przez ca\u0142e \u017cycie (m.in. na studiach trzeciego stopnia i podyplomowych) oraz zaprezentowa\u0107 posiadan\u0105 wiedz\u0119 i umiej\u0119tno\u015bci, podj\u0105\u0107 prac\u0119 zawodow\u0105 w przemy\u015ble chemicznym, paliwowo\u2013energetycznym lub pokrewnym, na stanowiskach zwi\u0105zanych z projektowaniem, organizacj\u0105 i prowadzeniem proces\u00f3w produkcyjnych, zastosowa\u0107 odpowiednie procedury analityczne do bada\u0144 materia\u0142\u00f3w w przemy\u015ble i laboratoriach technologicznych, zaprojektowa\u0107 i wytworzy\u0107 wyr\u00f3b o okre\u015blonych parametrach u\u017cytkowych, wykorzysta\u0107 wiedz\u0119 matematyczn\u0105 do opisu i\u00a0modelowania proces\u00f3w w technologiach materia\u0142owych.\n\nZgodnie z misj\u0105 AGH kierunek \nTECHNOLOGIA CHEMICZNA\n odpowiada na zapotrzebowanie rynku pracy i w pe\u0142ni realizuje postulat s\u0142u\u017cby dla polskiej gospodarki, szczeg\u00f3lnie w sektorze technologii chemicznej, a aktualne przystosowywanie program\u00f3w pe\u0142nego kszta\u0142cenia na\u00a0studiach (pierwszego i drugiego stopnia) prowadzonych na Wydziale Energetyki i Paliw do\u00a0zmieniaj\u0105cych si\u0119 reali\u00f3w i nowych wymaga\u0144 krajowych/mi\u0119dzynarodowych, scharakteryzowanych w kategoriach efekt\u00f3w kszta\u0142cenia w obszarze Polskich Ram Kwalifikacji (PRK), wpisuje si\u0119 \u015bci\u015ble w strategi\u0119 rozwoju Uczelni.\n\nTECHNOLOGIA CHEMICZNA \u015aCIE\u017bKI DYPLOMOWANIA\n\n\u015aCIE\u017bKI DYPLOMOWANA\n\nStudenci II stopnia kierunku \nTECHNOLOGIA CHEMICZNA\n maj\u0105 do wyboru trzy \u015bcie\u017cki dyplomowania w j\u0119zyku polskim i dwie w j\u0119zyku angielskim:\n\nANALITYKA PRZEMYS\u0141OWA I \u015aRODOWISKOWA\n\nMetody pobierania i przygotowania pr\u00f3bek analitycznych, metody i techniki analiz przemys\u0142owych i \u015brodowiskowych, zarz\u0105dzanie jako\u015bci\u0105 w produkcji i laboratoriach badawczych, techniki separacyjne, gospodarka odpadami przemys\u0142owymi.\n\nPROEKOLOGICZNE PROCESY IN\u017bYNIERII I TECHNOLOGII CHEMICZNEJ\n\nProjektowanie, rozwijanie i realizacja proces\u00f3w w in\u017cynierii i technologii chemicznej z\u00a0naciskiem na ekologi\u0119. Rozwijanie umiej\u0119tno\u015bci przy wykorzystaniu profesjonalnego oprogramowania ChemCAD.\n\nTECHNOLOGIE CHEMICZNE W ENERGETYCE\n\nProwadzenie bada\u0144, projektowanie, realizacja i rozwijanie chemicznych proces\u00f3w technologicznych w\u00a0przemy\u015ble. Przygotowanie do rozwi\u0105zywania zada\u0144 technologicznych w przemy\u015ble chemicznym, energetyce zawodowej, gazownictwie, instytucjach zwi\u0105zanych z szeroko poj\u0119t\u0105 problematyk\u0105 paliwowo-energetyczn\u0105\n\nCHEMICAL TECHNOLOGIES IN ENERGY SECTOR\n\nSpecjalno\u015b\u0107 w j\u0119zyku angielskim w in\u017cynierii chemicznej \u0142\u0105cz\u0105ca zagadnienia przetwarzania konwencjonalnych i odnawialnych \u017ar\u00f3de\u0142 energii. Obejmuje zagadnienia dotycz\u0105ce przej\u015bcia z technologii opartej na paliwach kopalnych w kierunku dekarbonizacji, obni\u017cenia emisji CO\n2\n w celu zapobiegania zmianom klimatycznym.\n\nSUSTAINABLE FUELS ECONOMY\n\nSpecjalno\u015b\u0107 prowadzona w j\u0119zyku angielskim. Poruszane zagadnienia zaznajamiaj\u0105 student\u00f3w z\u00a0podstawami przetw\u00f3rstwa paliw i wykorzystania odnawialnych \u017ar\u00f3de\u0142 energii, natomiast wi\u0119kszy nacisk k\u0142adzie si\u0119 na zarz\u0105dzanie i prognozowanie rynku paliw i energii.\n\nPROGRAM STUDI\u00d3W\n\nProgramy studi\u00f3w, czyli programy zaj\u0119\u0107 dydaktycznych na Akademii G\u00f3rniczo-Hutniczej zebrane s\u0105 w jednej bazie SYLABUS\n\nWyszukiwanie informacji:\n\n1. W pierwszej kolejno\u015bci nale\u017cy wybra\u0107 rok akademicki rozpocz\u0119cia studi\u00f3w.\n\nW tym celu wybierz odpowiedni\u0105 opcj\u0119:\n\nPokazuj tok studi\u00f3w rozpoczynaj\u0105cy si\u0119 od roku akademickiego\n\n2. Nast\u0119pnie wybierz interesuj\u0105ce Ci\u0119 informacje z:\n\nOFERTA WYDZIA\u0141U\n\nlub\n\nUCZELNIANA BAZA PRZEDMIOT\u00d3W OBIERALNYCH\n\n3. Baza zawiera zbi\u00f3r szczeg\u00f3\u0142owych informacji o zaj\u0119ciach dydaktycznych dla wszystkich modu\u0142\u00f3w (przedmiot\u00f3w) wed\u0142ug podzia\u0142u na:\n\nStacjonarne \u2013 Studia I stopnia\n\nStacjonarne \u2013 Studia II stopnia\n\n4. Dost\u0119p do bazy znajduje si\u0119 na stronie:\n\nSylabus AGH\n\nZestawy pyta\u0144 egzaminacyjnych w rekrutacji na studia II stopnia \n\nZestawy przyk\u0142adowych pyta\u0144 egzaminacyjnych na kierunki studi\u00f3w stacjonarnych drugiego stopnia, prowadzonych w j\u0119zyku polskim na Wydziale Energetyki i Paliw (wybieraj\u0105c jako pierwsz\u0105 \u015bcie\u017ck\u0119 dyplomowania w j\u0119zyku polskim \u2013 egzamin zdaje si\u0119 w j\u0119zyku polskim).\n\nPrzyk\u0142adowe pytania egzaminacyjne na kierunek studio\u0301w drugiego stopnia Technologia Chemiczna\n\nREKRUTACJA\nREKRUTACJA\nKIERUNEK ENERGETYKA ODNAWIALNA I ZARZ\u0104DZANIE ENERGI\u0104\n\nKierunek \nENERGETYKA ODNAWIALNA I ZARZ\u0104DZENIE ENERGI\u0104\n\nKierunek Energetyka Odnawialna i Zarz\u0105dzanie Energi\u0105 nale\u017cy do obszaru studi\u00f3w technicznych. Jego odniesienie praktyczne w gospodarce zwi\u0105zane jest z\u00a0zagadnieniami energetyki odnawialnej oraz z podmiotami publicznymi zarz\u0105dzaj\u0105cymi i koordynuj\u0105cymi polityk\u0119 energetyczn\u0105 oraz OZE na szczeblu lokalnym i ponadlokalnym. Celem studi\u00f3w jest przekazanie wiedzy og\u00f3lnej, koniecznej do wykonywania zawodu in\u017cyniera oraz wiedzy z zakresu zar\u00f3wno energetyki odnawialnej, jak i zarz\u0105dzania energi\u0105 umo\u017cliwiaj\u0105cej samodzielne rozwi\u0105zywanie problem\u00f3w wyst\u0119puj\u0105cych w realizacji proces\u00f3w i technologii energetycznych.\n\nAbsolwenci I stopnia studi\u00f3w kierunku \nENERGETYKA ODNAWIALNA I\u00a0ZARZ\u0104DZANIE ENERGI\u0104\n maj\u0105 og\u00f3ln\u0105 wiedz\u0119 i\u00a0umiej\u0119tno\u015bci potrzebne do podj\u0119cia pracy w przedsi\u0119biorstwach zwi\u0105zanych z pozyskiwaniem, przesy\u0142aniem i konwersj\u0105 energii ze \u017ar\u00f3de\u0142 odnawialnych wraz z problemami zwi\u0105zanymi z magazynowaniem oraz u\u017cytkowaniem tej energii.\n\nAbsolwenci II stopnia studi\u00f3w kierunku \nENERGETYKA ODNAWIALNA I\u00a0ZARZ\u0104DZENIE ENERGI\u0104\n mog\u0105 realizowa\u0107 swoj\u0105 karier\u0119 zawodow\u0105 podejmuj\u0105c prac\u0119:\n\nw przedsi\u0119biorstwach zajmuj\u0105cych si\u0119 projektowaniem, produkcj\u0105 i\u00a0eksploatacj\u0105 urz\u0105dze\u0144 i instalacji dla realizacji zagadnie\u0144 energetyki odnawialnej,\n\nw przedsi\u0119biorstwach zwi\u0105zanych z pozyskiwaniem, przetwarzaniem, przesy\u0142aniem, magazynowaniem, dystrybucj\u0105 i u\u017cytkowaniem energii, w tym odnawialnych \u017ar\u00f3de\u0142 energii,\n\nw biurach projektowych, laboratoriach badawczych i jednostkach naukowych, uczelniach,\n\nw jednostkach administracji rz\u0105dowej i samorz\u0105dowej,\n\njako niezale\u017cni konsultanci i eksperci w zakresie oceny efektywno\u015bci energetycznej obiekt\u00f3w, technologii i urz\u0105dze\u0144, racjonalnego u\u017cytkowania energii oraz oceny ekologicznej i ekonomicznej proces\u00f3w energetycznych,\n\nw ramach w\u0142asnej dzia\u0142alno\u015bci gospodarczej w zakresie problematyki zwi\u0105zanej z projektowaniem, budow\u0105, eksploatacj\u0105 i remontami urz\u0105dze\u0144 i instalacji energetyki odnawialnej i nie tylko.\n\nAbsolwenci mog\u0105 r\u00f3wnie\u017c kontynuowa\u0107 rozw\u00f3j naukowy na studiach doktoranckich. Zgodnie z misj\u0105 AGH kierunek \nENERGETYKA ODNAWIALNA I ZARZ\u0104DZANIE ENERGI\u0104\n odpowiada na zapotrzebowanie rynku pracy i w pe\u0142ni realizuje postulat s\u0142u\u017cby dla polskiej gospodarki, szczeg\u00f3lnie w sektorze energetyki odnawialnej i \u00a0szeroko poj\u0119tego zarz\u0105dzania energi\u0105, a aktualne przystosowywanie program\u00f3w pe\u0142nego kszta\u0142cenia na\u00a0studiach (pierwszego i drugiego stopnia) prowadzonych na Wydziale Energetyki i Paliw do zmieniaj\u0105cych si\u0119 reali\u00f3w i nowych wymaga\u0144 krajowych/mi\u0119dzynarodowych, scharakteryzowanych w kategoriach efekt\u00f3w kszta\u0142cenia w\u00a0obszarze Polskich Ram Kwalifikacji (PRK),\u00a0 wpisuje si\u0119 \u015bci\u015ble w strategi\u0119 rozwoju Uczelni.\n\nAbsolwenci mog\u0105 znale\u017a\u0107 zatrudnienie jako:\n\nprojektanci i konstruktorzy maszyn, urz\u0105dze\u0144 i instalacji energetyki odnawialnej\n\nin\u017cynierowie nadzoru,\n\nspecjali\u015bci ds. oceny energetycznej i efektywnego zarz\u0105dzania energi\u0105, a\u00a0w\u00a0szczeg\u00f3lno\u015bci energi\u0105 odnawialn\u0105\n\nkonsultanci ds. problematyki energetycznej, przedsi\u0119biorcy w bran\u017cy energetyki odnawialnej,\n\nspecjali\u015bci ds. zagadnie\u0144 energetyki odnawialnej w organach administracji.\n\nENERGETYKA OIZE \u015aCIE\u017bKI DYPLOMOWANIA\n\n\u015aCIE\u017bKI DYPLOMOWANIA\n\nStudenci II stopnia kierunku ENERGETYKA ODNAWIALNA I ZARZ\u0104DZANIE ENERGI\u0104 maj\u0105 do wyboru trzy\u00a0\n\u015bcie\u017cki dyplomowania\n:\n\nEKONOMIKA, POLITYKA I ZARZ\u0104DZANIE ENERGI\u0104\n\nWyb\u00f3r tej \u015bcie\u017cki dyplomowania umo\u017cliwi kszta\u0142cenie w zakresie problem\u00f3w rozwoju energetyki w aspekcie ekonomicznym, spo\u0142ecznym, zarz\u0105dzania i ochrony \u015brodowiska. Absolwent przygotowany jest do zajmowania si\u0119 zagadnieniami ekonomiki, polityki energetycznej oraz zarz\u0105dzania energi\u0105 w sektorze paliwowo-energetycznym. Ponadto absolwent posi\u0105dzie wiedz\u0119 z zakresu odnawialnych \u017ar\u00f3de\u0142 energii, wytwarzania i dystrybucji paliw, modelowania matematycznego sektor\u00f3w paliwowo-energetycznych, rynk\u00f3w energii oraz prawa energetycznego i gazowego.\n\nTECHNOLOGIE ENERGETYKI ODNAWIALNEJ\n\nWyb\u00f3r tej \u015bcie\u017cki dyplomowania umo\u017cliwi kszta\u0142cenie w zakresie energii odnawialnych i racjonalnego wykorzystania energii. G\u0142\u00f3wny nacisk k\u0142adziony jest na wsp\u00f3\u0142prac\u0119 z przemys\u0142em oraz prowadzenie bada\u0144 z zakresu energetyki odnawialnej. Absolwent b\u0119dzie posiada\u0107 zaawansowan\u0105 wiedz\u0119 w zakresie instalacji: grzewczych oraz ch\u0142odniczych, biomasowych, opartych na energii s\u0142onecznej, sterowania w energetyce oraz inteligentnymi budynkami, energetyki wodnej, system\u00f3w hybrydowych, oraz spo\u0142ecznych aspekt\u00f3w energetyki odnawialnej.\n\nSUSTAINABLE ENERGY SYSTEMS\n\nWyb\u00f3r tej \u015bcie\u017cki dyplomowania umo\u017cliwi kszta\u0142cenie w j\u0119zyku angielskim w zakresie zagadnie\u0144 zwi\u0105zanych zar\u00f3wno z technologiami energetyki odnawialnej jak r\u00f3wnie\u017c ekonomiki, polityki energetycznej oraz zarz\u0105dzania energi\u0105 w sektorze paliwowo-energetycznym. Absolwent b\u0119dzie posiada\u0107 zaawansowan\u0105 wiedz\u0119 z zakresu planowania rozwoju zr\u00f3wnowa\u017conych system\u00f3w energetycznych wykorzystuj\u0105cych odnawialne \u017ar\u00f3d\u0142a energii, technologie magazynowania energii z uwzgl\u0119dnieniem sterowania popytem na energi\u0119. Ponadto absolwent posi\u0105dzie wiedz\u0119 z zakresu przedsi\u0119biorczo\u015bci, zarz\u0105dzania zespo\u0142em, planowania biznesowego oraz rozwoju start-up\u00f3w oferuj\u0105cych nowe us\u0142ugi i produkty energetyczne.\n\nPROGRAM STUDI\u00d3W\n\nProgramy studi\u00f3w, czyli programy zaj\u0119\u0107 dydaktycznych na Akademii G\u00f3rniczo-Hutniczej zebrane s\u0105 w jednej bazie SYLABUS\n\nWyszukiwanie informacji:\n\n1. W pierwszej kolejno\u015bci nale\u017cy wybra\u0107 rok akademicki rozpocz\u0119cia studi\u00f3w.\n\nW tym celu wybierz odpowiedni\u0105 opcj\u0119:\n\nPokazuj tok studi\u00f3w rozpoczynaj\u0105cy si\u0119 od roku akademickiego\n\n2. Nast\u0119pnie wybierz interesuj\u0105ce Ci\u0119 informacje z:\n\nOFERTA WYDZIA\u0141U\n\nlub\n\nUCZELNIANA BAZA PRZEDMIOT\u00d3W OBIERALNYCH\n\n3. Baza zawiera zbi\u00f3r szczeg\u00f3\u0142owych informacji o zaj\u0119ciach dydaktycznych dla wszystkich modu\u0142\u00f3w (przedmiot\u00f3w) wed\u0142ug podzia\u0142u na:\n\nStacjonarne \u2013 Studia I stopnia\n\nStacjonarne \u2013 Studia II stopnia\n\n4. Dost\u0119p do bazy znajduje si\u0119 na stronie:\n\nSylabus AGH\n\nZestawy pyta\u0144 egzaminacyjnych w rekrutacji na studia II stopnia\n\nZestawy przyk\u0142adowych pyta\u0144 egzaminacyjnych na kierunki studi\u00f3w stacjonarnych drugiego stopnia, prowadzonych w j\u0119zyku polskim na Wydziale Energetyki i Paliw (wybieraj\u0105c jako pierwsz\u0105 \u015bcie\u017ck\u0119 dyplomowania w j\u0119zyku polskim \u2013 egzamin zdaje si\u0119 w j\u0119zyku polskim).\n\nPrzyk\u0142adowe pytania egzaminacyjne na kierunek studio\u0301w drugiego stopnia Energetyka Odnawialna i Zarza\u0328dzanie Energia\u0328\n\nREKRUTACJA\nREKRUTACJA\nKIERUNEK ENERGETYKA\n\nKierunek\n Energetyka\n\nnale\u017cy do obszaru studi\u00f3w technicznych. Jego odniesienie praktyczne w gospodarce zwi\u0105zane jest z pozyskiwaniem, przetwarzaniem, przesy\u0142aniem, magazynowaniem i u\u017cytkowaniem energii oraz eksploatacj\u0105 urz\u0105dze\u0144, w kt\u00f3rych zachodz\u0105 te procesy. Celem studi\u00f3w jest przekazanie wiedzy og\u00f3lnej, koniecznej do wykonywania zawodu in\u017cyniera oraz wiedzy z zakresu energetyki umo\u017cliwiaj\u0105cej samodzielne rozwi\u0105zywanie problem\u00f3w wyst\u0119puj\u0105cych w realizacji proces\u00f3w i technologii energetycznych.\n\nAbsolwenci I stopnia studi\u00f3w kierunku\n ENERGETYKA \nmaj\u0105 og\u00f3ln\u0105 wiedz\u0119 i umiej\u0119tno\u015bci potrzebne do podj\u0119cia pracy w przedsi\u0119biorstwach zajmuj\u0105cych si\u0119 problematyk\u0105 energetyczn\u0105. Mog\u0105 pracowa\u0107 jako:\n\nprojektanci i konstruktorzy maszyn, urz\u0105dze\u0144 i instalacji energetycznych\n\nin\u017cynierowie nadzoru i in\u017cynierowie energetycy,\n\nspecjali\u015bci ds. oceny energetycznej i efektywnego zarz\u0105dzania energi\u0105,\n\nkonsultanci ds. problematyki energetycznej, przedsi\u0119biorcy w bran\u017cy energetycznej.\n\nAbsolwenci II stopnia studi\u00f3w kierunku\n ENERGETYKA \nmog\u0105 realizowa\u0107 swoj\u0105 karier\u0119 zawodow\u0105 podejmuj\u0105c prac\u0119:\n\nw przedsi\u0119biorstwach zajmuj\u0105cych si\u0119 projektowaniem, produkcj\u0105 i eksploatacj\u0105 urz\u0105dze\u0144 i instalacji dla realizacji proces\u00f3w energetycznych,\n\nw przedsi\u0119biorstwach zwi\u0105zanych z pozyskiwaniem, przetwarzaniem, przesy\u0142aniem, magazynowaniem, dystrybucj\u0105 i u\u017cytkowaniem energii, w tym odnawialnych \u017ar\u00f3de\u0142 energii,\n\nw biurach projektowych, laboratoriach badawczych i jednostkach naukowych, uczelniach,\n\nw jednostkach administracji rz\u0105dowej i samorz\u0105dowej,\n\njako niezale\u017cni konsultanci i eksperci w zakresie oceny efektywno\u015bci energetycznej obiekt\u00f3w, technologii i urz\u0105dze\u0144, racjonalnego u\u017cytkowania energii oraz oceny ekologicznej i ekonomicznej proces\u00f3w energetycznych,\n\nw ramach w\u0142asnej dzia\u0142alno\u015bci gospodarczej w zakresie problematyki zwi\u0105zanej z projektowaniem, budow\u0105, eksploatacj\u0105 i remontami urz\u0105dze\u0144 i instalacji energetycznych.\n\nAbsolwenci mog\u0105 r\u00f3wnie\u017c kontynuowa\u0107 rozw\u00f3j naukowy na studiach doktoranckich. Zgodnie z misj\u0105 AGH kierunek \nENERGETYKA\n odpowiada na zapotrzebowanie rynku pracy i w pe\u0142ni realizuje postulat s\u0142u\u017cby dla polskiej gospodarki, szczeg\u00f3lnie w sektorze energetycznym, a aktualne przystosowywanie program\u00f3w pe\u0142nego kszta\u0142cenia na studiach (pierwszego, drugiego, a tak\u017ce trzeciego stopnia) prowadzonych na Wydziale Energetyki i Paliw do zmieniaj\u0105cych si\u0119 reali\u00f3w i nowych wymaga\u0144 krajowych/mi\u0119dzynarodowych, scharakteryzowanych w kategoriach efekt\u00f3w kszta\u0142cenia w obszarze Polskich Ram Kwalifikacji (PRK), wpisuje si\u0119 \u015bci\u015ble w strategi\u0119 rozwoju Uczelni. Jak wykazuj\u0105 prowadzone badania wi\u0119kszo\u015b\u0107 absolwent\u00f3w kierunku ENERGETYKA znajduje zatrudnienie zgodne z uko\u0144czonym kierunkiem studi\u00f3w i w okresie kilku miesi\u0119cy od ich uko\u0144czenia.\n\nFundacja Edukacyjna \u201ePerspektywy\u201d potwierdza, \u017ce Wydzia\u0142 Energetyki i Paliw Akademii G\u00f3rniczo-Hutniczej im. Stanis\u0142awa Staszica w Krakowie jest w\u015br\u00f3d najlepszych wydzia\u0142\u00f3w w Polsce sklasyfikowanych w Rankingu Kierunk\u00f3w Studi\u00f3w PERSPEKTYWY 2019 \u2013 na drugiej pozycji \u2013 i przys\u0142uguje mu tytu\u0142 \u201eNajlepsze studia w Polsce\u201d dla kierunku /energetyka./\n\nENERGETYKA \u015aCIE\u017bKI DYPLOMOWANIA\n\nStudenci II stopnia kierunku ENERGETYKA maj\u0105 do wyboru sze\u015b\u0107 \u015bcie\u017cek dyplomowania:\n\nCIEP\u0141OWNICTWO, OGRZEWNICTWO i KLIMATYZACJA\n\nSpecjali\u015bci i projektanci w zakresie efektywnego wykorzystania energii, projektowania, budowy i eksploatacji urz\u0105dze\u0144 cieplnych, proces\u00f3w spalania i ochrony \u015brodowiska, ciep\u0142ownictwa i ogrzewnictwa, wentylacji i klimatyzacji, zintegrowanych system\u00f3w zarz\u0105dzania energi\u0105. S\u0105 przygotowani do wykonywania audyt\u00f3w energetycznych i planowania przedsi\u0119wzi\u0119\u0107 termomodernizacyjnych, sporz\u0105dzania \u015bwiadectw energetycznych budynk\u00f3w, samodzielnego projektowania system\u00f3w i instalacji grzewczych, ciep\u0142owniczych oraz wentylacyjno-klimatyzacyjnych.\n\nSYSTEMY MAGAZYNOWANIA i KONWERSJI ENERGII DLA E-MOBILITY\n\nSpecjali\u015bci w zakresie badania w\u0142a\u015bciwo\u015bci materia\u0142\u00f3w dla ogniw paliwowych i technologii wodorowych, akumulator\u00f3w litowych dla przeno\u015bnej elektroniki i samochod\u00f3w elektrycznych, ogniw fotoelektrochemicznych, a tak\u017ce materia\u0142\u00f3w termoelektrycznych stosowanych w\u00a0energetyce. Absolwenci s\u0105 przygotowani do pracy zar\u00f3wno w tradycyjnym sektorze energetycznym, jak r\u00f3wnie\u017c w sektorze nowoczesnych technologii dla energetyki.\n\nMODELOWANIE KOMPUTEROWE W ENERGETYCE\n\nSpecjali\u015bci w zakresie wykorzystywania metod komputerowych do modelowania proces\u00f3w fizycznych i chemicznych wyst\u0119puj\u0105cych w energetyce, modelowania elektrowni oraz identyfikowania problem\u00f3w w systemach energetycznych, tworzenia w\u0142asnych program\u00f3w i\u00a0procedur numerycznych projektowania proces\u00f3w energetycznych, sterowania tymi procesami i ich optymalizacji.\n\nSYSTEMY, MASZYNY i URZ\u0104DZENIA ENERGETYCZNE\n\nSpecjali\u015bci w zakresie projektowania, konstrukcji i eksploatacji podstawowych element\u00f3w infrastruktury energetyki. w szczeg\u00f3lno\u015bci maszyn i urz\u0105dze\u0144 cieplnych, jak m.in.: kot\u0142y i\u00a0wymienniki ciep\u0142a, turbiny parowe i gazowe, silniki spalinowe, pompy, spr\u0119\u017carki, wentylatory, \u201eczystych\u201d technologii energetycznych, uk\u0142ad\u00f3w kogeneracji, pomiaru wielko\u015bci cieplno-przep\u0142ywowych oraz system\u00f3w sterowania i kontroli pracy urz\u0105dze\u0144.\n\nURZ\u0104DZENIA, SIECI i SYSTEMY ELEKTROENERGETYCZNE\n\nSpecjali\u015bci w zakresie technologii wytwarzania, przesy\u0142u, rozdzia\u0142u oraz efektywnego i bezpiecznego u\u017cytkowania energii elektrycznej, przekszta\u0142cania r\u00f3\u017cnych form energii, w szczeg\u00f3lno\u015bci energii mechanicznej na elektryczn\u0105 oraz elektrycznej na mechaniczn\u0105 i ciepln\u0105.\n\nENERGY TRANSITION\n\n\u015acie\u017cka dyplomowania \u201eEnergy Transition\u201d \nprowadzona w j\u0119zyku angielskim\n skupia si\u0119 na niezwykle wa\u017cnym aspekcie energetyki \u2013 jej przej\u015bciu z tradycyjnych paliw kopalnych na wykorzystanie odnawialnych i innych czystych form energii. Poniewa\u017c spalanie paliw kopalnych generuje szereg zanieczyszcze\u0144, w tym CO\n2\n, a tym samym odpowiada za degradacj\u0119 \u015brodowiska i zmiany klimatyczne, potrzebne s\u0105 nowe i nowoczesne technologie oraz tzw. Transformacja Energetyczna. W\u0142a\u015bnie w kierunku tej transformacji energetycznej \u201eEnergy Transition\u201d kszta\u0142ceni b\u0119d\u0105 na tej \u015bcie\u017cce nowi specjali\u015bci, kt\u00f3rzy nie tylko rozumiej\u0105, ale mog\u0105 r\u00f3wnie\u017c stosowa\u0107 i dalej rozwija\u0107 metody, kt\u00f3re pozwol\u0105 wykorzystywa\u0107 nie tylko w\u0119giel do produkcji energii, ale r\u00f3wnie\u017c inne paliwa sta\u0142e, takie jak biomasa, czy paliwa alternatywne, gaz \u0142upkowy lub wod\u00f3r. \u015acie\u017cka stawia za cel wykszta\u0142cenie specjalist\u00f3w w technologiach energetycznych i procesach transformacji dla sektora energetycznego. Program kszta\u0142cenia koncentruje si\u0119 na nowoczesnych technologiach energetycznych, ze szczeg\u00f3lnym uwzgl\u0119dnieniem energii odnawialnej, zaawansowanych czystych technologiach w\u0119glowych, zgazowaniu w\u0119gla i biomasy, katalitycznych technologiach przetwarzania paliw oraz ochronie \u015brodowiska. Dodatkowo oferowane s\u0105 kursy planowania i prognozowania w systemach energetycznych, polityka energetyczna, zr\u00f3wnowa\u017cony rozw\u00f3j energii, energia odnawialna oraz ogniwa paliwowe. Uzyskana wiedza umo\u017cliwi prowadzenie proces\u00f3w transformacji energetycznej oraz ich analiz\u0119 na r\u00f3\u017cnych poziomach.\n\nPROGRAM STUDI\u00d3W\n\nProgramy studi\u00f3w, czyli programy zaj\u0119\u0107 dydaktycznych na Akademii G\u00f3rniczo-Hutniczej zebrane s\u0105 w jednej bazie SYLABUS\n\nWyszukiwanie informacji:\n\n1. W pierwszej kolejno\u015bci nale\u017cy wybra\u0107 rok akademicki rozpocz\u0119cia studi\u00f3w.\n\nW tym celu wybierz odpowiedni\u0105 opcj\u0119:\n\nPokazuj tok studi\u00f3w rozpoczynaj\u0105cy si\u0119 od roku akademickiego\n\n2. Nast\u0119pnie wybierz interesuj\u0105ce Ci\u0119 informacje z:\n\nOFERTA WYDZIA\u0141U\n\nlub\n\nUCZELNIANA BAZA PRZEDMIOT\u00d3W OBIERALNYCH\n\n3. Baza zawiera zbi\u00f3r szczeg\u00f3\u0142owych informacji o zaj\u0119ciach dydaktycznych dla wszystkich modu\u0142\u00f3w (przedmiot\u00f3w) wed\u0142ug podzia\u0142u na:\n\nStacjonarne \u2013 Studia I stopnia\n\nStacjonarne \u2013 Studia II stopnia\n\n4. Dost\u0119p do bazy znajduje si\u0119 na stronie:\n\nSylabus AGH\n\nZestawy pyta\u0144 egzaminacyjnych w rekrutacji na studia II stopnia \n\nZestawy przyk\u0142adowych pyta\u0144 egzaminacyjnych na kierunki studi\u00f3w stacjonarnych drugiego stopnia, prowadzonych w j\u0119zyku polskim na Wydziale Energetyki i Paliw (wybieraj\u0105c jako pierwsz\u0105 \u015bcie\u017ck\u0119 dyplomowania w j\u0119zyku polskim \u2013 egzamin zdaje si\u0119 w j\u0119zyku polskim).\n\nPrzyk\u0142adowe pytania egzaminacyjne na kierunek studio\u0301w drugiego stopnia Energetyka\n\nREKRUTACJA\nREKRUTACJA\n\nCertyfikat Doskona\u0142o\u015bci Kszta\u0142cenia\n\nKIERUNEK ENERGY AND ENVIRONMENTAL ENGINEERING\n\nKierunek studi\u00f3w \nEnergy and Environmental Engineering (E3)\n\nwychodzi naprzeciw rosn\u0105cemu zapotrzebowaniu na kadr\u0119 w sektorach mi\u0119dzynarodowego przemys\u0142u zwi\u0105zanego z energetyk\u0105 i ochron\u0105 \u015brodowiska. Kierunek zgodny jest ze strategi\u0105 umi\u0119dzynarodowienia kszta\u0142cenia realizowan\u0105 w AGH oraz dzia\u0142aniami w obszarze projektu Inicjatywa Doskona\u0142o\u015bci Uczelnia Badawcza. Energy and Environmental Engineering (E3) stanowi now\u0105, atrakcyjn\u0105 ofert\u0119 studi\u00f3w na AGH.\n\nMi\u0119dzynarodowy program studi\u00f3w realizowanym jest wsp\u00f3lnie przez AGH oraz Shibaura Institute of Technology w Tokio, Japonia (SIT). Studiowanie odbywa\u0107 si\u0119 b\u0119dzie w systemie podw\u00f3jnego dyplomowania oznacza to, i\u017c student broni\u0105cy prac\u0119 dyplomow\u0105 uzyska tytu\u0142 magistra in\u017cyniera dw\u00f3ch uczelni, co wyr\u00f3\u017cnia ten kierunek na tle innych oferowanych na AGH.\n\nENERGY AND ENVIRONMENTAL ENGINEERING \u015aCIE\u017bKI DYPLOMOWANIA\n\nNa kierunku jest realizowana jedna \u015bcie\u017cka kszta\u0142cenia \nEnergy and Environmental Engineering\n. Szczeg\u00f3\u0142owy opis znajduje si\u0119 na stronie: \nstrona programu Energy and Environmental Engineering\n\nPROGRAM STUDI\u00d3W\n\nProgramy studi\u00f3w, czyli programy zaj\u0119\u0107 dydaktycznych na Akademii G\u00f3rniczo-Hutniczej zebrane s\u0105 w jednej bazie SYLABUS\n\nDost\u0119p do bazy znajduje si\u0119 na stronie:\n\nSylabus kierunku studi\u00f3w drugiego stopnia Energy and Environmental Engineering\n\nPrzyk\u0142adowy zestaw pyta\u0144 egzaminacyjnych \n\nSample sets of exam questions in the academic year 2021/2022 for full-time second-cycle studies conducted in English at the Faculty of Energy and Fuels (choosing English as the first diploma path \u2013 the exam is taken in English):\n\nSample exam questions for the second-cycle degree program in English EEE\n\nREKRUTACJA\nREKRUTACJA\nKIERUNEK ENERGETYKA WODOROWA\n\nKierunek \nENERGETYKA WODOROWA\n\nStudia magistersko-in\u017cynierskie II stopnia na \nkierunku Energetyka Wodorowa\n zapewniaj\u0105 gruntowne przygotowanie w zakresie produkcji, magazynowania, przesy\u0142ania i u\u017cytkowania wodoru jak r\u00f3wnie\u017c prowadzenia bada\u0144, projektowania i eksploatacji urz\u0105dze\u0144 oraz system\u00f3w energetycznych i proces\u00f3w technologicznych, w kt\u00f3rych wykorzystywany jest wod\u00f3r.\n\nW programie studi\u00f3w znajduj\u0105 si\u0119 zagadnienia dotycz\u0105ce zar\u00f3wno wiedzy og\u00f3lnej, niezb\u0119dnej do wykonywania zawodu in\u017cyniera jak i wiedzy specjalistycznej z obszaru energetyki wodorowej umo\u017cliwiaj\u0105cej samodzielne rozwi\u0105zywanie problem\u00f3w z zakresu proces\u00f3w i technologii wodorowych.\n\nTo perspektywiczny kierunek, kt\u00f3ry dzi\u0119ki otwartemu na zmiany elastycznemu systemowi kszta\u0142cenia opartemu o modu\u0142owo\u015b\u0107 blok\u00f3w obieralnych oraz uzupe\u0142nieniu programu o przedmioty poszerzaj\u0105ce horyzonty i kszta\u0142tuj\u0105ce umiej\u0119tno\u015bci mi\u0119kkie, przygotowuje absolwenta zar\u00f3wno do przysz\u0142ych wyzwa\u0144 na rynku pracy jak i kontynuowania kszta\u0142cenia na poziomie studi\u00f3w III stopnia. Absolwenci posiadaj\u0105 r\u00f3wnie\u017c podstawy do uruchomienia i prowadzenia w\u0142asnej dzia\u0142alno\u015bci gospodarczej.\n\nWod\u00f3r postrzegany jest jako paliwo przysz\u0142o\u015bci, dlatego \nkierunek Energetyka Wodorowa\n wychodzi naprzeciw rosn\u0105cym i perspektywicznym potrzebom nowoczesnej innowacyjnej gospodarki wodorowej, kt\u00f3rej podstawowe za\u0142o\u017cenia i cele wpisuj\u0105 si\u0119 w krajow\u0105 i europejsk\u0105 strategi\u0119 pozyskiwania czystej energii, dekarbonizacji oraz ochrony klimatu.\n\nAbsolwenci \nkierunku Energetyka Wodorowa\n mog\u0105 pracowa\u0107 jako specjali\u015bci w sektorze paliwowo- energetycznym, transporcie opartym na wodorze, w gazownictwie oraz przemy\u015ble chemicznym, instytucjach badawczych, biurach projektowych a tak\u017ce w\u00a0 firmach prywatnych zajmuj\u0105cych si\u0119 szeroko rozumianymi technologiami wodorowymi.\n\nW ramach \nkierunku Energetyka Wodorowa\n realizowana jest jedna \u015bcie\u017cka dyplomowania.\n\nOpiekun kierunku: dr in\u017c. Bogdan Samojeden\n\nENERGETYKA WODOROWA \u015aCIE\u017bKA DYPLOMOWANIA\n\nENERGETYKA WODOROWA \u015bcie\u017cka dyplomowania\n\nNa \nkierunku Energetyka Wodorowa\n realizowana jest jedna \u015bcie\u017cka kszta\u0142cenia \u2013 Energetyka wodorowa.\n\nStudenci w ramach tej \u015bcie\u017cki maj\u0105 mo\u017cliwo\u015b\u0107 wyboru mi\u0119dzy trzema du\u017cymi blokami obieralnymi:\n\nWytwarzanie\u00a0wodoru\n\nMagazynowanie i przesy\u0142 wodoru\n\nWykorzystanie wodoru\n\nPROGRAM STUDI\u00d3W\n\nProgramy studi\u00f3w, czyli programy zaj\u0119\u0107 dydaktycznych na Akademii G\u00f3rniczo-Hutniczej zebrane s\u0105 w jednej bazie SYLABUS\n\nWyszukiwanie informacji:\n\n1. W pierwszej kolejno\u015bci nale\u017cy wybra\u0107 rok akademicki rozpocz\u0119cia studi\u00f3w.\n\nW tym celu wybierz odpowiedni\u0105 opcj\u0119:\n\nPokazuj tok studi\u00f3w rozpoczynaj\u0105cy si\u0119 od roku akademickiego\n\n2. Nast\u0119pnie wybierz interesuj\u0105ce Ci\u0119 informacje z:\n\nOFERTA WYDZIA\u0141U\n\nlub\n\nUCZELNIANA BAZA PRZEDMIOT\u00d3W OBIERALNYCH\n\n3. Baza zawiera zbi\u00f3r szczeg\u00f3\u0142owych informacji o zaj\u0119ciach dydaktycznych dla wszystkich modu\u0142\u00f3w (przedmiot\u00f3w) wed\u0142ug podzia\u0142u na:\n\nStacjonarne \u2013 Studia I stopnia\n\nStacjonarne \u2013 Studia II stopnia\n\n4. Dost\u0119p do bazy znajduje si\u0119 na stronie:\n\nSylabus kierunku studi\u00f3w drugiego stopnia Energetyka Wodorowa\n\nRekrutacji na studia II stopnia \n\nRekrutacja na kierunek prowadzona jest wy\u0142\u0105cznie na podstawie \u015bredniej ze studi\u00f3w (brak jest egzaminu wst\u0119pnego)\n\nREKRUTACJA\nZapraszamy do obejrzenia film\u00f3w:\n\nOferta dla student\u00f3w Wydzia\u0142u Energetyki i Paliw\n\nInfrastruktura dydaktyczna dla student\u00f3w Wydzia\u0142u Energetyki i Paliw", "metadata": {"url": "https://weip.agh.edu.pl/kandydaci/", "title": "Kandydaci - Wydzia\u0142 Energetyki i Paliw | AGH Krak\u00f3w", "depth": 3, "duplicate": false, "content_hash": "339fc958d37994a4df048b2ef46f5256", "word_count": 4607, "headings": [{"level": 3, "text": "Wydzia\u0142 Energetyki i Paliw zaprasza do studiowania w ramach dw\u00f3ch dyscyplin naukowych:"}, {"level": 2, "text": "Wa\u017cne informacje rekrutacyjne"}, {"level": 2, "text": ""}, {"level": 4, "text": "KIERUNEK ENERGETYKA J\u0104DROWA"}, {"level": 4, "text": "ENERGETYKA J\u0104DROWA \u015aCIE\u017bKI DYPLOMOWANIA"}, {"level": 4, "text": "PROGRAM STUDI\u00d3W"}, {"level": 4, "text": "KIERUNEK NOWOCZESNE TECHNOLOGIE PALIWOWE"}, {"level": 4, "text": "NOWOCZESNE TECHNOLOGIE PALIWOWE \u015aCIE\u017bKI DYPLOMOWANIA"}, {"level": 4, "text": "PROGRAM STUDI\u00d3W"}, {"level": 4, "text": "Rekrutacji na studia II stopnia"}, {"level": 4, "text": "KIERUNEK TECHNOLOGIA CHEMICZNA"}, {"level": 4, "text": "TECHNOLOGIA CHEMICZNA \u015aCIE\u017bKI DYPLOMOWANIA"}, {"level": 4, "text": "PROGRAM STUDI\u00d3W"}, {"level": 4, "text": "Zestawy pyta\u0144 egzaminacyjnych w rekrutacji na studia II stopnia"}, {"level": 4, "text": "KIERUNEK ENERGETYKA ODNAWIALNA I ZARZ\u0104DZANIE ENERGI\u0104"}, {"level": 4, "text": "ENERGETYKA OIZE \u015aCIE\u017bKI DYPLOMOWANIA"}, {"level": 4, "text": "PROGRAM STUDI\u00d3W"}, {"level": 4, "text": "Zestawy pyta\u0144 egzaminacyjnych w rekrutacji na studia II stopnia"}, {"level": 4, "text": "KIERUNEK ENERGETYKA"}, {"level": 4, "text": "ENERGETYKA \u015aCIE\u017bKI DYPLOMOWANIA"}, {"level": 4, "text": "PROGRAM STUDI\u00d3W"}, {"level": 4, "text": "Zestawy pyta\u0144 egzaminacyjnych w rekrutacji na studia II stopnia"}, {"level": 4, "text": "KIERUNEK ENERGY AND ENVIRONMENTAL ENGINEERING"}, {"level": 4, "text": "ENERGY AND ENVIRONMENTAL ENGINEERING \u015aCIE\u017bKI DYPLOMOWANIA"}, {"level": 4, "text": "PROGRAM STUDI\u00d3W"}, {"level": 4, "text": "Przyk\u0142adowy zestaw pyta\u0144 egzaminacyjnych"}, {"level": 4, "text": "KIERUNEK ENERGETYKA WODOROWA"}, {"level": 4, "text": "ENERGETYKA WODOROWA \u015aCIE\u017bKA DYPLOMOWANIA"}, {"level": 4, "text": "PROGRAM STUDI\u00d3W"}, {"level": 4, "text": "Rekrutacji na studia II stopnia"}]}}