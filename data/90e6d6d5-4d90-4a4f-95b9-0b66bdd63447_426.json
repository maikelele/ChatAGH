{"content": "#  O AGH -- Serwis Akademii G\u00f3rniczo-Hutniczej \n\nURL: https://agh.edu.pl/o-agh\nCrawled: 2025-03-19 21:07:00\n\nSkip to content \u2193\n\n O AGH \n\nAGH jest nowoczesnym uniwersytetem, kt\u00f3ry aktywnie uczestniczy w\u00a0budowaniu spo\u0142ecze\u0144stwa opartego na wiedzy oraz w\u00a0tworzeniu innowacyjnych technologii. Uczelnia ma ugruntowan\u0105 pozycj\u0119 w\u00a0kraju i\u00a0coraz mocniejsz\u0105 za granic\u0105. Do\u015bwiadczona kadra, nowoczesne laboratoria, wyj\u0105tkowy kampus, a\u00a0przede wszystkim \u2013 wi\u0119\u017a \u0142\u0105cz\u0105ca spo\u0142eczno\u015b\u0107 AGH \u2013 to nasze najwi\u0119ksze atuty.\n\n Badania \n\nRozwijamy badania naukowe w\u00a0obszarach nauk technicznych, nauk \u015bcis\u0142ych, nauk o\u00a0Ziemi i\u00a0nauk spo\u0142ecznych, uwzgl\u0119dniaj\u0105c aktualne priorytety gospodarki i\u00a0biznesu, w\u00a0takich dziedzinach jak m.in. cyfryzacja, cyberbezpiecze\u0144stwo, transformacja energetyczna i\u00a0zeroemisyjno\u015b\u0107, zmiany klimatyczne, gospodarka o obiegu zamkni\u0119tym czy przemys\u0142\u00a04.0. W\u015br\u00f3d wielu przysz\u0142o\u015bciowych kierunk\u00f3w badawczych w\u00a0AGH intensywnie rozwijane s\u0105 prace w zakresie in\u017cynierii kosmicznej i sztucznej inteligencji.\n\n Kszta\u0142cenie \n\nOferta kszta\u0142cenia obejmuje blisko 70 kierunk\u00f3w studi\u00f3w prowadzonych na 17 wydzia\u0142ach. Uczelnia oferuje r\u00f3wnie\u017c kszta\u0142cenie w\u00a0szko\u0142ach doktorskich, studia MBA TECH oraz ok. 90\u00a0kierunk\u00f3w studi\u00f3w podyplomowych.\n\nOferta kszta\u0142cenia AGH\n\n Innowacje \n\nPotencja\u0142 innowacyjny AGH opiera si\u0119 na wypracowanej w\u0142asno\u015bci intelektualnej, kt\u00f3ra wyra\u017ca si\u0119 w\u00a0liczbie uzyskanych patent\u00f3w, znak\u00f3w towarowych, wzor\u00f3w u\u017cytkowych oraz zgromadzonej wiedzy \nknow\u2011how \ni\u00a0samym do\u015bwiadczeniu naukowc\u00f3w i\u00a0student\u00f3w. Uczelnia plasuje si\u0119 w czo\u0142\u00f3wce polskich instytucji w zakresie ilo\u015bci zg\u0142osze\u0144 patentowych sk\u0142adanych do Europejskiego Urz\u0119du Patentowego, jak r\u00f3wnie\u017c do Biura \u015awiatowej Organizacji W\u0142asno\u015bci Intelektualnej (World Intellectual Property Organization).\n\n W naukowej elicie \n\nWielkim sukcesem AGH jest uzyskanie statusu uczelni badawczej. W\u00a0ministerialnym programie \u201eInicjatywa Doskona\u0142o\u015bci \u2013 Uczelnia Badawcza\u201d laureatami pierwszego konkursu zosta\u0142o 10 najlepszych polskich uczelni. Uczelnia uzyska\u0142a r\u00f3wnie\u017c tytu\u0142 Europejskiego Uniwersytetu Kosmicznego, jako uczestnik konsorcjum UNIVERSEH \u2013 European Space University for Earth and Humanity, kt\u00f3re tworzy wsp\u00f3lnie z kilkoma innymi europejskimi uczelniami.\u00a0Zgodnie z wynikami przeprowadzonej przez Ministerstwo Edukacji i Nauki ewaluacji dzia\u0142alno\u015bci naukowej za lata 2017\u20132021 AGH otrzyma\u0142a jedn\u0105 kategori\u0119 A+, dziesi\u0119\u0107 kategorii A oraz sze\u015b\u0107 kategorii B+. Tym samym uczelnia utrzymuje prawo do nadawania stopni naukowych we wszystkich dyscyplinach.\n\nInicjatywa Doskona\u0142o\u015bci \u2013 Uczelnia Badawcza\n\nUNIVERSEH\n\n Nowoczesne laboratoria i inwestycje \n\nWsparciem dla prowadzonych bada\u0144 jest ponad 800 laboratori\u00f3w wyposa\u017conych w\u00a0nowoczesn\u0105 aparatur\u0119. Rozw\u00f3j kierunk\u00f3w badawczych zapewniaj\u0105 m.in. liczne inwestycje zrealizowane na przestrzeni ostatniego dziesi\u0119ciolecia. W\u015br\u00f3d nich mo\u017cna wymieni\u0107 budow\u0119 takich obiekt\u00f3w jak: Centrum Informatyki, Centrum Ceramiki, Akademickie Centrum Materia\u0142\u00f3w i\u00a0Nanotechnologii, unikatowe w\u00a0skali europejskiej Centrum Energetyki, a tak\u017ce budynki: Katedry Telekomunikacji, Wydzia\u0142u Wiertnictwa, Nafty i\u00a0Gazu oraz Wydzia\u0142u Elektrotechniki, Automatyki, Informatyki i\u00a0In\u017cynierii Biomedycznej, Wydzia\u0142u Fizyki i\u00a0Informatyki Stosowanej, Wydzia\u0142u Humanistycznego, Wydzia\u0142u Matematyki Stosowanej i\u00a0Studium J\u0119zyk\u00f3w Obcych. Na mapie kampusu pojawi\u0142y si\u0119 tak\u017ce: wielofunkcyjna hala sportowa oraz Studenckie Centrum Konstrukcyjne.\n\nInwestycje\n\nOferta badawcza AGH\n\n Presti\u017cowe granty \n\nNaukowcy z\u00a0AGH s\u0105 beneficjentami grant\u00f3w w\u00a0wielu konkursach, w\u00a0tym m.in. do najbardziej presti\u017cowych nale\u017c\u0105 granty przyznawane przez Europejsk\u0105 Rad\u0119 ds. Bada\u0144 Naukowych \u2013 European Research Council (ERC), kt\u00f3re skierowane s\u0105 do naukowc\u00f3w realizuj\u0105cych pionierskie i\u00a0prze\u0142omowe badania. W\u00a02020 r. dw\u00f3ch badaczy z\u00a0AGH otrzyma\u0142o granty ERC.\n\n Uczelnia otwarta na wsp\u00f3\u0142prac\u0119 \n\nWsp\u00f3\u0142praca z\u00a0sektorem gospodarczym, z\u00a0uczelniami oraz instytutami naukowymi, a\u00a0tak\u017ce uczestnictwo w\u00a0krajowych oraz mi\u0119dzynarodowych konsorcjach naukowo\u2011przemys\u0142owych pozwala na realizacj\u0119 szeregu projekt\u00f3w, kt\u00f3re finalnie wdra\u017cane s\u0105 na rynek. Corocznie w\u00a0AGH podpisywanych jest ok. 100 um\u00f3w, list\u00f3w intencyjnych oraz porozumie\u0144 o\u00a0wsp\u00f3\u0142pracy z\u00a0przemys\u0142em, administracj\u0105 i\u00a0instytucjami otoczenia biznesu. Ponadto uczelnia co roku realizuje ok. 1000 um\u00f3w badawczo-rozwojowych, w\u015br\u00f3d kt\u00f3rych ponad 75% stanowi\u0105 zlecenia z\u00a0przemys\u0142u. Wa\u017cnym aspektem naszej dzia\u0142alno\u015bci jest r\u00f3wnie\u017c wsp\u00f3\u0142praca mi\u0119dzynarodowa. Posiadamy blisko 300 um\u00f3w o\u00a0wsp\u00f3\u0142pracy o\u00a0charakterze generalnym z\u00a060 uczelniami na ca\u0142ym \u015bwiecie.\n\nOferta dla biznesu\n\n Kampus w centrum Krakowa \n\nWszystkie obiekty dydaktyczne, siedziby wydzia\u0142\u00f3w, administracji i\u00a0organizacji studenckich oraz najwi\u0119ksze w\u00a0Polsce Miasteczko Studenckie AGH tworz\u0105 zwarty 40-hektarowy kompleks, kt\u00f3ry po\u0142o\u017cony jest w\u00a0centrum Krakowa. Gmach G\u0142\u00f3wny AGH i\u00a0Rynek G\u0142\u00f3wny dzieli zaledwie kilometr.\n\nKampus AGH\n\n Absolwenci \n\nMury naszej uczelni opuszczaj\u0105 absolwenci, kt\u00f3rzy dynamicznie rozwijaj\u0105 swoj\u0105 karier\u0119 zawodow\u0105, doskonale odnajduj\u0105c si\u0119 w\u00a0sektorze gospodarczym, przemys\u0142owym czy badawczo-rozwojowym.\u00a0\n\nSerwis dla absolwent\u00f3w\n\nStopka\n\nW\u0142adze\n\nWydzia\u0142y, szko\u0142a doktorska, jednostki\n\nFakty i liczby\n\nHistoria i tradycja\n\nOferta badawcza\n\nOferta dla biznesu\n\nSpo\u0142eczna odpowiedzialno\u015b\u0107\n\nStudia\n\nKierunki studi\u00f3w\n\nStudia podyplomowe\n\nKursy i szkolenia\n\nOpen AGH \u2013 Otwarte Zasoby Edukacyjne\n\nBaza Danych o Autorach i Publikacjach AGH\n\nBiuletyn Informacji Publicznej\n\nZam\u00f3wienia publiczne\n\nFinansowanie z bud\u017cetu pa\u0144stwa\n\nOferty pracy\n\nDla medi\u00f3w\n\nPatronaty\n\nSklep Internetowy AGH\n\nKontakt\n\nSpis pracownik\u00f3w\n\nOchrona danych osobowych\n\nR\u00f3wno\u015b\u0107 w AGH\n\nDeklaracja dost\u0119pno\u015bci\n\nCyberbezpiecze\u0144stwo\n\nPoczta AGH\n\nMapa strony\n\nBack", "metadata": {"url": "https://agh.edu.pl/o-agh", "title": " O AGH -- Serwis Akademii G\u00f3rniczo-Hutniczej ", "depth": 1, "duplicate": false, "content_hash": "8f819c6d0b19f50e2e06a50f45cf4222", "word_count": 691, "headings": [{"level": 1, "text": "O AGH"}, {"level": 2, "text": "Stopka"}]}}