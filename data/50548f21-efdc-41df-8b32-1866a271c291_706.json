{"content": "# \n            Ko\u0142a naukowe\n            | Wydzia\u0142 Informatyki AGH\n        \n\nURL: https://www.informatyka.agh.edu.pl/pl/studenci/wiecej-niz-studia/\nCrawled: 2025-03-19 21:37:52\n\nKo\u0142o Naukowe BIT\n\nKo\u0142o Naukowe BIT dzia\u0142a przy Instytucie Informatyki na Wydziale Informatyki, Elektroniki i Telekomunikacji Akademii G\u00f3rniczo Hutniczej w Krakowie. G\u0142\u00f3wnym celem dzia\u0142alno\u015bci ko\u0142a jest umo\u017cliwienie studentom rozwijania swoich zainteresowa\u0144 poprzez prac\u0119 w sekcjach tematycznych, kt\u00f3re s\u0105 integraln\u0105 cz\u0119\u015bci\u0105 ko\u0142a. Cz\u0142onkowie ko\u0142a wierz\u0105 w ide\u0119 wsp\u00f3lnej nauki i ceni\u0105 do\u015bwiadczenie, kt\u00f3re wynosz\u0105 ze wsp\u00f3lnych spotka\u0144, warsztat\u00f3w, wyk\u0142ad\u00f3w i prowadzonych projekt\u00f3w.\n\nOdwied\u017a nasz\u0105 stron\u0119:\n\nwww.knbit.edu.pl/\n\nZnajdziesz nas r\u00f3wnie\u017c na facebook'u:\n\nwww.facebook.com/knbit/\n,\u00a0\nmail:\n\nkontakt@knbit.edu.pl\n\nKo\u0142o Naukowe ZeroDay\n\nKo\u0142o naukowe ZeroDay tworzone jest przez grup\u0119 student\u00f3w i pasjonat\u00f3w zainteresowanych cyberbezpiecze\u0144stwem. Dzia\u0142alno\u015b\u0107 organizacji skupia si\u0119 na doskonaleniu umiej\u0119tno\u015bci w dziedzinie bezpiecze\u0144stwa sieci, tworzeniu zabezpiecze\u0144 przed atakami hakerskimi oraz identyfikacji zagro\u017ce\u0144 zwi\u0105zanych z cyberprzestrzeni\u0105. Wewn\u0105trz Ko\u0142a prowadzona jest sekcja CTF (Capture the Flag), skupiaj\u0105ca si\u0119 na rozwi\u0105zywaniu konkurs\u00f3w i zagadek z zakresu penetracji system\u00f3w informatycznych i bezpiecze\u0144stwa. \nRegularne spotkania, warsztaty oraz wsp\u00f3\u0142praca z firmami IT pozwalaj\u0105 uczestnikom rozwija\u0107 praktyczne umiej\u0119tno\u015bci oraz zdobywa\u0107 do\u015bwiadczenie w dziedzinie cyberbezpiecze\u0144stwa. Je\u015bli interesuje ci\u0119 ta tematyka i chcesz si\u0119 rozwija\u0107, do\u0142\u0105cz do naszego Ko\u0142a Naukowego ZeroDay. Zapraszamy student\u00f3w z r\u00f3\u017cnych kierunk\u00f3w, kt\u00f3rzy pragn\u0105 zdoby\u0107 wiedz\u0119 o bezpiecze\u0144stwie sieciowym i uczestniczy\u0107 w zawodach CTF.\n\nOdwied\u017a nasz\u0105 stron\u0119:\n\nhttps://skn.agh.edu.pl/kolo/skn-zeroday/\n\nZnajdziesz nas r\u00f3wnie\u017c na facebook'u:\n\nhttps://www.facebook.com/people/ZeroDay/100086404785523/\n\nKo\u0142o Naukowe\u00a0\nIOT\n\nKo\u0142o\u00a0naukowe\u00a0IOT\u00a0dzia\u0142a\u00a0na\u00a0Wydziale\u00a0Informatyki\u00a0Akademii\u00a0G\u00f3rniczo-\u00a0\nHutniczej\u00a0w\u00a0Krakowie. \nG\u0142\u00f3wnym celem dzia\u0142alno\u015bci ko\u0142a jest\n\nwprowadzenie\u00a0do\u00a0pracy\u00a0naukowej\u00a0oraz\u00a0rozw\u00f3j\u00a0naukowy\u00a0w\u00a0dziedzinie IoT,\u00a0\nCz\u0142onkowie ko\u0142a wymieniaj\u0105 si\u0119 pomys\u0142ami, tworz\u0105 spo\u0142eczno\u015b\u0107, a tak\u017ce nawi\u0105zuj\u0105 kontakty z innymi\u00a0osobami\u00a0i\u00a0podmiotami\u00a0zainteresowanymi\u00a0t\u0105 dziedzin\u0105.\u00a0Dzia\u0142alno\u015b\u0107 ko\u0142a skupia si\u0119 na upowszechnianiu oraz promowaniu wiedzy i \numiej\u0119tno\u015bci\u00a0z\u00a0zakresu IoT. Ko\u0142o IOT to\u00a0wszechstronny\u00a0rozw\u00f3j\u00a0naukowy\u00a0od\u00a0rozumienia\u00a0proces\u00f3w\u00a0fizycznych, przez\u00a0warstwy\u00a0sprz\u0119towe,\u00a0programowe\u00a0na\u00a0r\u00f3\u017cnych\u00a0poziomach,\u00a0a\u017c\u00a0do abstrakcyjnych\u00a0modeli.\n\nKontakt:\u00a0\naiota@agh.edu.pl", "metadata": {"url": "https://www.informatyka.agh.edu.pl/pl/studenci/wiecej-niz-studia/", "title": "\n            Ko\u0142a naukowe\n            | Wydzia\u0142 Informatyki AGH\n        ", "depth": 3, "duplicate": false, "content_hash": "2f7161562267240a7d29ec2c927a6b2e", "word_count": 281, "headings": [{"level": 1, "text": "Ko\u0142a naukowe"}, {"level": 1, "text": ""}, {"level": 3, "text": "Ko\u0142o Naukowe BIT"}, {"level": 1, "text": ""}, {"level": 3, "text": "Ko\u0142o Naukowe ZeroDay"}, {"level": 1, "text": ""}, {"level": 3, "text": "Ko\u0142o NaukoweIOT"}, {"level": 2, "text": ""}, {"level": 3, "text": ""}, {"level": 5, "text": "Informacja o cookies"}]}}