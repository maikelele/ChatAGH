{"content": "26 czerwiec\u2013lipiec 2020 nr 148\u2013149 pRAcoWNIc Y\nJan W\u0142adys\u0142aw Studniarski urodzi\u0142 si\u0119 21 marca \n1876 roku w Szamotu\u0142ach, ojciec by\u0142 lekarzem. \nBy\u0142 uczniem Gimnazjum \u015bw. Marii Magdaleny \nw Poznaniu. Po z\u0142o\u017ceniu egzaminu dojrza\u0142o\u015bci \nw 1894 roku podj\u0105\u0142 studia z zakresu in\u017cynierii \ni materia\u0142oznawstwa w Kr\u00f3lewskiej Wy\u017cszej \nSzkole Technicznej w Berlinie-Charlottenburgu. \nW latach 1897\u20131898 studiowa\u0142 elektrotechnik\u0119 na \nPolitechnice w Stuttgarcie i w latach 1898\u20131900 \nponownie w Berlinie-Charlottenburgu. Nast\u0119p-\nnie kontynuowa\u0142 studia w Hanowerze, gdzie na \nOddziale Elektrotechnicznym Wydzia\u0142u Maszy-\nnowego 16 stycznia 1902 roku uzyska\u0142 dyplom \nin\u017cyniera. R\u00f3wnie\u017c w hanowerskiej politechnice \nna podstawie rozprawy \u201e\u00dcber die Verteilung der \nmagnetischen Kraftlinien im Anker einer Gleich-\nstrommaschine\u201d 11 stycznia 1905 roku otrzyma\u0142 \nstopie\u0144 doktora nauk technicznych. Praktyk\u0119 \nzawodow\u0105 podj\u0105\u0142 w Berlinie-Charlottenburgu, \ngdzie w latach 1905\u20131909 pracowa\u0142, jako asystent \nw laboratorium elektrotechnicznym. R\u00f3wnocze-\n\u015bnie, w latach 1907\u20131909, jako docent wyk\u0142ada\u0142 \nelektrotechnik\u0119 pr\u0105d\u00f3w silnych oraz technik\u0119 \npr\u0105d\u00f3w zmiennych w berli\u0144skiej Wojskowej Aka-\ndemii Technicznej. W latach 1909\u20131911 pracowa\u0142 jako in\u017cynier i rzeczoznawca w oddziale elektro-\ntechnicznym Zwi\u0105zku Dozoru Kot\u0142\u00f3w \u201eAltona\u201d \nw Hamburgu. Nast\u0119pnie przeni\u00f3s\u0142 si\u0119 do Austrii \ni od 11 stycznia 1912 roku praktykowa\u0142 w Dyrekcji \nKolei Lokalnych w Innsbrucku, jednak ju\u017c po mie-\nsi\u0105cu przeprowadzi\u0142 si\u0119 do Galicji, gdzie 10 lutego \n1912 roku obj\u0105\u0142 kierownictwo Kolei Elektrycznej \nw Tarnowie. 2 lipca 1914 roku otrzyma\u0142 nominacj\u0119 \nna dyrektora Miejskich Zak\u0142ad\u00f3w Elektrycznych \nw Tarnowie i pozosta\u0142 na tym stanowisku do lipca \n1920 roku. W mi\u0119dzyczasie, od 4 lipca 1919 roku, \nprzez cztery miesi\u0105ce sprawowa\u0142 obowi\u0105zki \nwiceprezydenta miasta. W styczniu 1919 roku, na \nspotkaniu kierownik\u00f3w elektrowni ma\u0142opolskich \nw Krakowie, zainicjowa\u0142 zrzeszenie si\u0119 polskich \nelektrowni i wszed\u0142 w sk\u0142ad komitetu organizacyj-\nnego, powsta\u0142ego 24 kwietnia 1919 roku, Zwi\u0105zku \nElektrowni Polskich. Zosta\u0142 cz\u0142onkiem jego \npierwszej Rady oraz Komisji Taryfowej. W dniach \n7\u20139 czerwca tego\u017c roku, uczestniczy\u0142 w Warszawie \nw Og\u00f3lnopolskim Zje\u017adzie Elektrotechnik\u00f3w (by\u0142 \ncz\u0142onkiem jego prezydium), na kt\u00f3rym za\u0142o\u017cono \nStowarzyszenie Elektrotechnik\u00f3w Polskich (od \n1 czerwca 1928 roku Stowarzyszenie Elektryk\u00f3w \nPolskich). W Sekcji Przemys\u0142owo-Handlowej zjazdu \nwyg\u0142osi\u0142 referat \u201eUpa\u0144stwowienie \u017ar\u00f3de\u0142 energii\u201d. \nW dzia\u0142alno\u015bci technicznej w przemy\u015ble okaza\u0142 \nsi\u0119 w wybitnym fachowcem w sprawach trakcji \nelektrycznej oraz projektowaniu i eksploatacji \nurz\u0105dze\u0144 elektrycznych elektrowni komunalnych, \nkt\u00f3rych budowa w owym czasie by\u0142a podstawo-\nwym czynnikiem rozwoju gospodarczego miast. \nPo 11 latach pracy w przemy\u015ble powr\u00f3ci\u0142 do pracy \nnaukowej.\n17 grudnia 1919 roku Komitet Organizacyjny AG \nzwr\u00f3ci\u0142 si\u0119 do niego z propozycj\u0105 obj\u0119cia Katedry \nElektrotechniki. W 1920 roku rozpocz\u0105\u0142 si\u0119 kolejny \netap jego dzia\u0142alno\u015bci zawodowej, 9 czerwca \npostanowieniem Naczelnika Pa\u0144stwa zosta\u0142 mia-\nnowany profesorem zwyczajnym elektrotechniki \nAkademii G\u00f3rniczej w Krakowie. W roku akademic -\nkim 1921/1922 by\u0142 dziekanem Wydzia\u0142u G\u00f3rniczego \nAG, a w latach 1922\u20131924 rektorem akademii, \nnast\u0119pnie w latach 1924\u20131926 by\u0142 prorektorem. \nZ wielkim zaanga\u017cowaniem wywi\u0105zywa\u0142 si\u0119 ze \nswoich obowi\u0105zk\u00f3w dydaktycznych. Jak przysta\u0142o \nna typowego Wielkopolanina, wysoko ceni\u0142 kom-Poczet rektor\u00f3w Akademii G\u00f3rniczej i Akademii G\u00f3rniczo-Hutniczej \u2013 cz\u0119\u015b\u0107 II\nJan Studniarski\nRektor w latach \n1922\u20131924Hieronim Sie\u0144ski  \nBiblioteka G\u0142\u00f3wna AGH\n fot. arch. BG AGH\nProfesor Jan W\u0142adys\u0142aw \nStudniarski\n fot. H. Sie\u0144skiPawilon B-1 nosz\u0105cy imi\u0119 \nprofesora Jana Studniarskiego\n\n27 Biuletyn AGHJAN sTUDNIARsKIPoczet rektor\u00f3w Akademii G\u00f3rniczej i Akademii G\u00f3rniczo-Hutniczej \u2013 cz\u0119\u015b\u0107 II\npetencje zawodowe, pracowito\u015b\u0107 i rzeczowo\u015b\u0107. \nBy\u0142 pedantyczny, wymagaj\u0105cy, a w kontaktach \nosobistych \u2013 raczej pow\u015bci\u0105gliwy. Jego zas\u0142ug\u0105 \nby\u0142o utworzenie Zak\u0142adu Elektrotechniki ze wzo-\nrowo zorganizowanym i wyposa\u017conym laborato-\nrium elektrotechnicznym, kt\u00f3re uzyska\u0142o wysok\u0105 \nlokat\u0119 w rz\u0119dzie tego rodzaju plac\u00f3wek w kraju \ni za granic\u0105. Opracowana przez niego koncepcja \nuk\u0142adu laboratorium i projekt wyposa\u017cenia by\u0142y \ndostosowane do nowoczesnych metod nauczania \nw szko\u0142ach akademickich. W Zak\u0142adzie Elektro-\ntechniki zgromadzi\u0142 zbi\u00f3r fotografii, kt\u00f3remu \nnada\u0142 tytu\u0142 \u201eDzieje i rozw\u00f3j elektrofizyki i elektro-\ntechniki w portretach ich tw\u00f3rc\u00f3w\u201d. Obszerny opis \nZak\u0142adu Elektrotechniki wraz z jego laboratorium \nzamie\u015bci\u0142 w \u201ePrzegl\u0105dzie G\u00f3rniczo-Hutniczym\u201d \u2013 \n1938 z. 3. Opr\u00f3cz tego bra\u0142 udzia\u0142 w wielu pracach \nca\u0142ej uczelni, organizowa\u0142 jej kom\u00f3rki naukowe \ni opracowywa\u0142 programy nauczania powi\u0105zane \nz przemys\u0142em g\u00f3rniczym i hutniczym.\nPoza prac\u0105 zawodow\u0105 i pedagogiczno-naukow\u0105 \nprofesor zajmowa\u0142 si\u0119 tak\u017ce dzia\u0142alno\u015bci\u0105 prze-\nmys\u0142ow\u0105, spo\u0142eczn\u0105 i publicystyczn\u0105. Szczeg\u00f3l-\nnie intensywnie po\u015bwi\u0119ca\u0142 si\u0119 problematyce \npomiar\u00f3w i maszyn elektrycznych, elektrowni oraz \nog\u00f3lnej elektryfikacji. Wykona\u0142 wiele projekt\u00f3w, \nekspertyz i orzecze\u0144 dla potrzeb miast i przemys\u0142u \nna terenie po\u0142udniowej Polski (Przemy\u015bl, Rzesz\u00f3w, \nTarn\u00f3w, Krak\u00f3w, Skocz\u00f3w, Bochnia, Ko\u0142omyja \ni Brzeszcze). W latach 1922\u20131923 przewodniczy\u0142 \nKrakowskiemu Towarzystwu Technicznemu i by\u0142 \ncz\u0142onkiem za\u0142o\u017cycielem powsta\u0142ej w kwietniu 1914 roku jego Sekcji Elektrotechnicznej. 27 wrze\u015bnia \n1923 roku zosta\u0142 cz\u0142onkiem korespondentem \nWydzia\u0142u Nauk Mechanicznych Akademii Nauk \nTechnicznych w Warszawie. W 1924 roku otrzyma\u0142 \ncz\u0142onkostwo honorowe Stowarzyszenia Student\u00f3w \nAG. Z kolei, po powstaniu w 1925 roku studenckie-\ngo klubu \u201eCaverna\u201d przy Ma\u0142ym Rynku 6, do 1929 \nroku by\u0142 jego kuratorem. W latach trzydziestych \nXX wieku by\u0142 cz\u0142onkiem Komisji Maszyn Elektrycz -\nnych Stowarzyszenia Elektryk\u00f3w Polskich i prze-\nwodniczy\u0142 podkomisji ma\u0142ych transformator\u00f3w \ndo instalacji domowych. By\u0142 cz\u0142onkiem polskiego \nkomitetu przygotowawczego do Mi\u0119dzynarodo-\nwego Kongresu Elektrycznego, zorganizowanego \nw 1932 roku w Pary\u017cu z okazji 50-lecia pierwszego \nKongresu i Wystawy Elektryczno\u015bci.\nZnacz\u0105ce miejsce w jego publicystycznej dzia-\n\u0142alno\u015bci zajmowa\u0142a troska o w\u0142a\u015bciwy profil \nkszta\u0142cenia in\u017cynier\u00f3w, szczeg\u00f3lnie in\u017cynier\u00f3w \ng\u00f3rnik\u00f3w. Opublikowa\u0142 wiele prac \u2013 przede wszyst -\nkim o charakterze aplikacyjnym \u2013 kt\u00f3rych wachlarz \ntematyczny by\u0142 wyj\u0105tkowo szeroki, obejmuj\u0105c \nzar\u00f3wno problemy miernictwa elektrycznego, jak \ni sieci, i urz\u0105dze\u0144 elektrycznych, a nawet elek -\ntryfikacji kraju. Publikowa\u0142 na \u0142amach czasopism \nkrajowych, mi\u0119dzy innymi: \u201ePrzegl\u0105d Elektrotech-\nniczny\u201d, \u201ePrzegl\u0105d Techniczny\u201d, \u201ePrzegl\u0105d G\u00f3rni-\nczo-Hutniczy\u201d, \u201ePrzemys\u0142 i Handel G\u00f3rno\u015bl\u0105ski\u201d \noraz w zagranicznych, np.: \u201eElektrotechnik und \nMaschnenbau\u201d, \u201eElektrotechnische Zeitschrift\u201d, \n\u201eZeitschrift VDI\u201d, \u201eMitteilungen \u00fcber Forschung-\nsarbeiten\u201d. Opublikowa\u0142 te\u017c kilka samodzielnych \npozycji, mi\u0119dzy innymi: \u201eCentrale elektryczne\u201d \nw 1910 roku, \u201eElektrownia miasta Tarnowa, jej \npierwszy okres rozwoju \n(1910\u20131913)\u201d w 1914 roku, \n\u201eDas Elektrizit\u00e4tswerk \nTarn\u00f3w w\u00e4hrend der Krie-\ngsereignisse 1914/1915\u201d \nw 1915 roku.\nW 1939 roku, wkr\u00f3tce \npo inwazji Niemiec \nna Polsk\u0119, podzieli\u0142 \nlos wielu krakowskich \nprofesor\u00f3w i 6 listopada \nw ramach \u201eSonderaktion \nKrakau\u201d zosta\u0142 areszto-\nwany i wywieziony do \nobozu koncentracyjnego \nw Sachsenhausen pod \nBerlinem. Dzi\u0119ki inter -\nwencji mi\u0119dzynarodo-\nwych o\u015brodk\u00f3w nauko-\nwych cz\u0119\u015b\u0107 naukowc\u00f3w \nzosta\u0142a 8 lutego 1940 \nroku zwolniona. W tej \ngrupie by\u0142 te\u017c profesor \nStudniarski. Po powrocie \nKarykatura prof. J. Studniarskiego \nzaczerpni\u0119ta z Wydawnictwa \nJubileuszowego 1919\u20131969 \nAkademia w karykaturze  \nw opracowaniu Antoniego \nWasilewskiegoPortret rektora Jana Studniarskiego \nautorstwa Leona Kowalskiego \nw Auli G\u0142\u00f3wnej AGH\nDyplom uko\u0144czenia studi\u00f3w uwie\u0144czony \nstopniem in\u017cyniera\nfot. arch. AGH\n\n28\nczerwiec\u2013lipiec 2020 nr 148\u2013149JAN sTUDNIARsKI\ndo Krakowa wyk\u0142ada\u0142 w oficjalnie dzia\u0142aj\u0105cej od \njesieni 1940 roku dwuletniej Pa\u0144stwowej Szkole \nTechnicznej G\u00f3rniczo-Hutniczo-Mierniczej. Do-\nskona\u0142a znajomo\u015b\u0107 j\u0119zyka niemieckiego oraz to, \n\u017ce studiowa\u0142 i pracowa\u0142 w Berlinie wielokrotnie \nkorzystnie wp\u0142ywa\u0142o na funkcjonowanie szko\u0142y \ni wszelkiego rodzaju kontakty podczas jej wizyto-\nwania. Dodatkowo pracowa\u0142 w oddziale elektro-\ntechnicznym, utworzonego w 1942 roku, Zak\u0142adu \nBada\u0144 Materia\u0142\u00f3w. Od 4 stycznia 1943 roku by\u0142 \nkierownikiem jego laboratorium. Tak jak i inni \nprofesorowie robi\u0142 wszystko, aby w warunkach \nokupacyjnych mo\u017cna by\u0142o prowadzi\u0107 prace badaw-\ncze i stworzy\u0107 warunki do rozwoju m\u0142odej kadry.\nW 1945 roku, po zako\u0144czeniu wojny i wznowie-\nniu dzia\u0142alno\u015bci akademii, w\u0142\u0105czy\u0142 si\u0119 w prac\u0119 \nnaukow\u0105 i dydaktyczn\u0105. Z dniem 1 czerwca na \nWydziale G\u00f3rniczym obj\u0105\u0142 Katedr\u0119 Elektrotechniki \ni przywr\u00f3ci\u0142 dzia\u0142alno\u015b\u0107 Zak\u0142adu Elektrotechniki. \nWraz z pracownikami wspomaga\u0142 uruchamiane \nzak\u0142ady przemys\u0142owe w zakresie cechowania i po-prawnego dzia\u0142ania elektrotechnicznych urz\u0105dze\u0144 \npomiarowych. Wraz ze swymi wsp\u00f3\u0142pracownikami \npomaga\u0142 te\u017c uruchamia\u0107 zak\u0142ady przemys\u0142owe, \na zw\u0142aszcza dzia\u0142aj\u0105ce w nich urz\u0105dzenia elek -\ntryczne.\nW uznaniu zas\u0142ug w 1928 roku zosta\u0142 odznaczony \nMedalem Dziesi\u0119ciolecia Odzyskanej Niepodle-\ng\u0142o\u015bci.\nProfesor Jan Studniarski zmar\u0142 25 stycznia \n1946 roku w Krakowie i zosta\u0142 pochowany na \ncmentarzu Rakowickim. Kwatera XXXII, rz\u0105d zach., \nmiejsce 4, gr\u00f3b rodziny Mas.\nDwa miesi\u0105ce po jego \u015bmierci, 22 marca 1946 roku, \ndekretem Ministerstwa O\u015bwiaty powo\u0142ano do \n\u017cycia Wydzia\u0142 Elektromechaniczny AG. W 1948 \nroku Katedra Elektroniki Og\u00f3lnej \u2013 kierowana przez \nniego w latach 1920\u20131946 \u2013 zosta\u0142a przeniesiona \nna Wydzia\u0142 Elektryfikacji G\u00f3rnictwa i Hutnictwa. \nZ dniem 1 wrze\u015bnia 1952 roku wydzia\u0142 podzielono \nna dwie jednostki: Wydzia\u0142 Elektryfikacji G\u00f3rnictwa \ni Hutnictwa oraz Wydzia\u0142 Mechanizacji G\u00f3rnictwa \ni Hutnictwa. W tym samym roku oddany do u\u017cytku \nzosta\u0142 pawilon B-1 \u2013 siedziba Wydzia\u0142 Elektryfika-\ncji G\u00f3rnictwa i Hutnictwa. W 2002 roku z okazji \n50-lecia Wydzia\u0142u Elektrotechniki, Automatyki, \nInformatyki i Elektroniki budynek B-1, stanowi\u0105cy \npodstawow\u0105 siedzib\u0119 wydzia\u0142u, otrzyma\u0142 imi\u0119 prof. \nJana Studniarskiego, o czym informuje stosowna \ntablica:\nPAWILON IMIENIA PROFESORA  \nJANA STUDNIARSKIEGO\nW 1934 roku Leon Kowalski wykona\u0142 jego portret \nrektorski, kt\u00f3ry zawis\u0142 w gabinecie rektorskim. \nW 1957 roku Alojzy Siwecki odrestaurowa\u0142 obraz \ni obecnie wisi on w auli g\u0142\u00f3wnej AGH.\nW 1997 roku podczas otwarcia nowoczesnego \nCentrum Obs\u0142ugi Klienta, mieszcz\u0105cego si\u0119 \nw odremontowanym i zmodernizowanym budynku \ndawnej Hali Maszyn Elektrowni Miejskiej w Tar -\nnowie, na r\u0119ce \u00f3wczesnego Prezydenta Miasta, \nskierowano wniosek o nadanie ulicy, przy kt\u00f3rej \nznajduje si\u0119 historyczny budynek elektrowni, imie-\nnia profesora Jana Studniarskiego. Wniosek ten \nzosta\u0142 pozytywnie rozpatrzony przez Rad\u0119 Miejsk\u0105 \ni w kwietniu 1998 roku nazwa ulicy zosta\u0142a \nzmieniona. Dawna ulica Wodna zosta\u0142a w\u00f3wczas \npodzielona i na jednym odcinku ma dawn\u0105 nazw\u0119, \na na drugim jest ulic\u0105 Jana Studniarskiego. \nW 2000 roku, w kt\u00f3rym obchodzony by\u0142 jubileusz \n90-lecia Energetyki Tarnowskiej, zosta\u0142a ufundo-\nwana tablica pami\u0105tkowa po\u015bwi\u0119cona Janowi \nStudniarskiemu i umieszczona na wspomnianym \nbudynku elektrowni. Uroczyste ods\u0142oni\u0119cie tablicy \nodby\u0142o si\u0119 22 wrze\u015bnia 2000 roku, dok\u0142adnie \nw 90 lat od obj\u0119cia przez Jana Studniarskiego \nstanowiska dyrektora Elektrowni Miejskiej.\u0179r\u00f3d\u0142a do biogramu:\n \u0083Akta osobowe (AGH) \u2013 Jan Studniarski, [foto],\n \u008390 lat Energetyki Tarnowskiej 1910\u20132000: ods\u0142oni\u0119cie tablicy ku czci rektora prof. Jana \nStudniarskiego. Biuletyn Informacyjny Pracownik\u00f3w AGH  2000, nr 84, s. 24\u201325,\n \u0083Akademja Nauk Technicznych: 1920\u20131932. Warszawa 1932, s. 73\u201374,\n \u0083Ksi\u0119ga wychowank\u00f3w i wychowawc\u00f3w Akademii G\u00f3rniczej w Krakowie (1919\u20131949). \nOprac. J. Sulima-Samuj\u0142\u0142o. Krak\u00f3w 1979, s. 177,\n \u0083Kubiatowski J.: Prof. dr in\u017c. Jan Studniarski (1876\u20131946). \u201ePrzegl\u0105d Elektrotechniczny\u201d \n1971, nr 11, s. 506, [foto],\n \u0083Paczy\u0144ska I.: Aktion gegen Universit\u00e4ts-Professoren: (Krak\u00f3w, 6 listopada 1939 roku) \ni okupacyjne losy aresztowanych. Krak\u00f3w 2019, s. 196\u2013858, [foto],\n \u0083Pami\u0119ci profesora Jana Studniarskiego (1876\u20131946). \u201eElektrotechnika : kwartalnik AGH\u201d \n1983 T. 2, nr 2, s. 79\u201381,\n \u0083Poczet Rektor\u00f3w AGH: lata [1919\u20132013]: Jan Studniarski (1876\u20131946), 1922/23\u20131923/24. Biu-\nletyn  AGH 2013 wyd. spec. z okazji 100-lecia powo\u0142ania Akademii G\u00f3rniczej, s. 14, [foto],\n \u0083Sie\u0144ski H.: Profesor Jan Studniarski : tablice \u2013 pami\u0119\u0107 wiecznie \u017cywa \u2013 cz\u0119\u015b\u0107 33. Biuletyn \nAGH 2016, nr 98, s. 24\u201325, [foto],\n \u0083S\u0142ownik biograficzny zas\u0142u\u017conych elektryk\u00f3w krakowskich. Cz. 1. Pod red. J. Strza\u0142ki. \nKrak\u00f3w 2009, s. 194\u2013196, [foto],\n \u0083Tomczyk M.: 75. rocznica \u201eSonderaktion Krakau\u201d. Biuletyn AGH 2014, nr 83, s. 8\u20139, [foto],\n \u0083Wac\u0142awik J.: Kronika Wydzia\u0142u G\u00f3rniczego 1919\u20131999. Krak\u00f3w 1999, s.118,\n \u0083Wielka Ksi\u0119ga 85-lecia Akademii G\u00f3rniczo-Hutniczej. [Oprac.] zesp\u00f3\u0142 aut. K. Piko\u0144 (red. \nnaczelny), A. Soko\u0142owska (dyrektor projektu), K. Piko\u0144. Gliwice 2004, s. 345, [foto],\n \u0083Wydzia\u0142 Metalurgii i In\u017cynierii Materia\u0142owej : jubileusz 75-lecia Wydzia\u0142u 1922\u20131997. \nKrak\u00f3w 1997, s. 53\u201354,\n \u0083Wydzia\u0142 In\u017cynierii Metali i Informatyki Przemys\u0142owej : Wydzia\u0142 Hutniczy (1922-1951), \nWydzia\u0142 Metalurgiczny (1951\u20131993), Wydzia\u0142 Metalurgii i In\u017cynierii Materia\u0142owej \n(1993\u20132005) : jubileusz 90-lecia Wydzia\u0142u: 1922\u20132012 [AGH]. Krak\u00f3w 2012, s. 133\u2013134, [foto],\n \u0083Wyrok na Uniwersytet Jagiello\u0144ski 6 listopada 1939. Pod red. L. Hajdukiewicza. Krak\u00f3w \n1989, s. 296\u2013297, [foto],\n \u0083Z dziej\u00f3w Akademii G\u00f3rniczo-Hutniczej w Krakowie w latach 1919\u20131967. Oprac. J. Sulima-\n-Samuj\u0142\u0142o oraz zesp\u00f3\u0142 aut. Krak\u00f3w 1970, s. 627 (Wydawnictwa Jubileuszowe 1919\u20131969),\n \u0083\u017byciorysy profesor\u00f3w i asystent\u00f3w Akademii G\u00f3rniczo-Hutniczej w Krakowie (1919\u20131964). \nRed. M. Odlanicki-Poczobutt. Krak\u00f3w 1965, s. 194\u2013196, [foto] (Zeszyty Naukowe. Akademia \nG\u00f3rniczo- Hutnicza w Krakowie ; nr 41, z. spec. 4).\nTablica na pawilonie B-1fot. H. Sie\u0144ski\n\n", "metadata": {}}