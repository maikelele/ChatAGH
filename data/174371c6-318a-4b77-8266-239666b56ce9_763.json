{"content": "# Budowa budynku C-7 dla potrzeb dydaktycznych wydzia\u0142\u00f3w\n\nURL: http://www.inwestycje.agh.edu.pl/projekty-mein/budowa-budynku-c-7-dla-potrzeb-dydaktycznych-wydzialow/\nCrawled: 2025-03-19 22:35:53\n\n\u201eBudowa budynku C-7 dla potrzeb dydaktycznych wydzia\u0142\u00f3w\u201d\nRodzaj inwestycji\nPrzedmiotem inwestycji jest budowa nowego budynku przeznaczonego na potrzeby dydaktyczne wydzia\u0142\u00f3w AGH, wraz z zagospodarowaniem otaczaj\u0105cego terenu, oraz po\u0142\u0105czenie nowego budynku z istniej\u0105cymi budynkami C-3 i C-6 AGH. Budynek C-7 powstanie w miejscu cz\u0119\u015bci naziemnego parkingu samochodowego, wykonanego w poprzednim etapie inwestycji. W budynku b\u0119d\u0105 przewa\u017ca\u0107 pomieszczenia dydaktyczne przeznaczone dla 16 - 35 os\u00f3b, sale wyk\u0142adowe dla 51 - 135 os\u00f3b oraz pomieszczenia biurowe dla pracownik\u00f3w naukowych dla 3-4 os\u00f3b. Budynek b\u0119dzie u\u017cytkowany przez ok 1900 os\u00f3b (g\u0142\u00f3wnie student\u00f3w). Projektowany budynek C-7 b\u0119dzie si\u0119 sk\u0142ada\u0142 z 7 kondygnacji nadziemnych, 3-kondygnacyjnej przewi\u0105zki \u0142\u0105cz\u0105cej C-7 z istniej\u0105cym budynkiem C-5 (na poziomie 2, 3 i 4 pi\u0119tra). Na poszczeg\u00f3lnych kondygnacjach zlokalizowane b\u0119d\u0105 sale dydaktyczne, wyk\u0142adowe oraz pomieszczenia biurowe dla pracownik\u00f3w naukowych. Liczba os\u00f3b mog\u0105cych przebywa\u0107 w pomieszczeniach budynku to ok. 1930 os\u00f3b, w tym student\u00f3w ok. 90%, a pracownik\u00f3w naukowo-dydaktycznych i administracyjnych uczelni ok. 10%.\nDane finansowe inwestycji\nDofinansowano z bud\u017cetu pa\u0144stwa - dotacja celowa Ministra Edukacji i Nauki\n\nDofinansowanie: 12 829 228 z\u0142\n\nCa\u0142kowita warto\u015b\u0107: 43 165 000 z\u0142\n\nLokalizacja inwestycji\nPrzedmiotowa inwestycja jest zlokalizowana na terenie g\u0142\u00f3wnego kampusu Akademii G\u00f3rniczo\u2013Hutniczej im. Stanis\u0142awa Staszica w Krakowie, pomi\u0119dzy pawilonami C-5 i C-6, dzia\u0142ki ewid. nr 19/25, 48/2, 48/3, 49/1, 49/2, 19/47, obr\u0119b K-12 jedn. ewid. Krowodrza.\n\nZakres rzeczowy i opis inwestycji\nBudynek o symbolu C-7 stanowi po\u0142\u0105czenie istniej\u0105cych zr\u00f3\u017cnicowanych pod wzgl\u0119dem wysoko\u015bci i bry\u0142 budynk\u00f3w C-3 i C-4 i b\u0119dzie realizowany w oparciu o aktualn\u0105 decyzj\u0119 ULICP nr AU-2/7331/868/08 z 07.07.2008 r. pod nazw\u0105 \u201eBudowa Audytorium Maximum wraz z budynkiem administracyjno-dydaktyczno- biurowym, parkingiem podziemnym oraz infrastruktur\u0105 techniczn\u0105 przy ul. Czarnowiejskiej w Krakowie\u201d. Po\u0142\u0105czenie ww. obiekt\u00f3w nast\u0105pi przewi\u0105zkami szklanymi na wy\u017cszych kondygnacjach, daj\u0105c mo\u017cliwo\u015b\u0107 swobodnego przej\u015bcia mi\u0119dzy budynkami C-3 i C-4. Podstawow\u0105 zalet\u0105 planowanej inwestycji jest fakt, i\u017c budynek stanie na stropie wykonanego ju\u017c wcze\u015bniej gara\u017cu podziemnego. Strop ten zosta\u0142 zaprojektowany tak, aby w przysz\u0142o\u015bci przenie\u015b\u0107 ci\u0119\u017car planowanego obiektu. Przyj\u0119te wcze\u015bniej za\u0142o\u017cenia pozwol\u0105 zaoszcz\u0119dzi\u0107 na pracach budowlanych zwi\u0105zanych z wykonaniem fundament\u00f3w. Dodatkowo po\u0142\u0105czenie budynk\u00f3w C-3 i C-4 poprzez wybudowanie obiektu C-7 pozwoli na swobodne, bez potrzeby wychodzenia na zewn\u0105trz, poruszanie si\u0119 po wszystkich obiektach oznaczonych symbolami A i C, w tym tak\u017ce otworzy po\u0142\u0105czenie z gmachem g\u0142\u00f3wnym AGH A-0 przy ul. Mickiewicza i nowopowsta\u0142ym du\u017cym Centrum Energetyki AGH (budynki C-5i C-6). Budowa obiektu C-7 jest bardzo korzystna r\u00f3wnie\u017c z powodu wykonanych wcze\u015bniej dr\u00f3g dojazdowych i pieszych oraz element\u00f3w ma\u0142ej architektury i zagospodarowania terenu, w tym za\u0142o\u017cenia ju\u017c kompletnej zieleni w tym rejonie.\nPo wybudowaniu Budynku C-7 powstanie pasa\u017c, kt\u00f3ry stworzy dodatkowo teren wypoczynkowy dla student\u00f3w i pracownik\u00f3w uczelni, a r\u00f3wnocze\u015bnie z pasa\u017cu tego b\u0119dzie swobodny dost\u0119p zar\u00f3wno do planowanego obiektu jak i uko\u0144czonego w 2015 roku Centrum Energetyki AGH (budynki C-5 i C-6).\nBudynek C-7 pod wzgl\u0119dem rozwi\u0105za\u0144 architektoniczno-konstrukcyjnych b\u0119dzie jednorodny z Budynkiem Centrum Energetyki wzd\u0142u\u017c ulicy Czarnowiejskiej i b\u0119dzie posiada\u0142:\n\u2014\u00a0 \u00a0 elewacj\u0119 ze szk\u0142a i kamienia,\n\u2014\u00a0 \u00a0 uk\u0142ad konstrukcyjny - uk\u0142ad monolitycznych tarcz i strop\u00f3w,\n\u2014\u00a0 \u00a0 stropodach p\u0142aski, wentylowany,\n\u2014\u00a0 \u00a0 wyko\u0144czenie wewn\u0105trz analogiczne jak w Centrum Energetyki tj. sufity podwieszone, \u015bciany o fakturze betonu w ci\u0105gach komunikacyjnych, natomiast w pomieszczeniach malowane lub wyko\u0144czone wyk\u0142adzin\u0105 akustyczn\u0105,\n\u2014\u00a0 \u00a0 posadzki z p\u0142ytek ceramicznych, a w pomieszczeniach dydaktycznych lub biurowych wyk\u0142adzina PCV,\n\u2014\u00a0 \u00a0 drzwi pe\u0142ne systemowe.\nBudynek b\u0119dzie posiada\u0142 dwa niezalene wej\u015bcia, jedno od strony istniej\u0105cego pasa u, drugie od strony po\u0142udniowej. Na niekt\u00f3rych kondygnacjach b\u0119dzie po\u0142\u0105czony z s\u0105siednimi budynkami: C\u20113, C-5 i C-6.\nPo\u0142\u0105czenie z budynkiem C-5 za pomoc\u0105 \u0142\u0105cznika na poziomach 2, 3 i 4 pi\u0119tra. Projektowany obiekt C-7 b\u0119dzie mie\u015bci\u0142 m/in. nast\u0119puj\u0105ce funkcje:\n\u2014\u00a0 \u00a0 sale dydaktyczne przeznaczone dla 20-35 os\u00f3b,\n\u2014\u00a0 \u00a0 sale dydaktyczne komputerowe przeznaczone dla 15-20 os\u00f3b,\n\u2014\u00a0 \u00a0 sale wyk\u0142adowe przeznaczone dla 50 - 80 os\u00f3b,\n\u2014\u00a0 \u00a0 pomieszczenia biurowe dla pracownik\u00f3w naukowych AGH,\n\u2014\u00a0 \u00a0 pomieszczenia sanitarne, pomieszczenie wypoczynku dla kobiet,\n\u2014\u00a0 \u00a0 pomieszczenia pomocnicze: recepcj\u0119, szatni\u0119, pomieszczenia porz\u0105dkowe, pomieszczenie monitoringu,\n\u2014\u00a0 \u00a0 pomieszczenia techniczne: pomieszczenie rozdzielni elektrycznej g\u0142\u00f3wnej, pomieszczenia rozdzielni elektrycznych pi\u0119trowych, pomieszczenie dla instalacji teletechnicznych.\nDane powierzchniowe i ilo\u015bciowe (parametry charakterystyczne budynku)\n\u2014\u00a0 \u00a0 wysoko\u015b\u0107 zabudowy: 24,9 m (budynek \u015bredniowysoki)\u00a0 \u00a0 \u00a0 \u00a0 \u00a0\u00a0\n\u2014\u00a0 \u00a0 ilo\u015b\u0107 kondygnacji naziemnych: 7\n\u2014\u00a0 \u00a0 powierzchnia zabudowy: 1260 m2\n\u2014\u00a0 \u00a0 powierzchnia u\u017cytkowa: 4 281 m2\u00a0 \u00a0 \u00a0 \u00a0 \u00a0\n\u2014\u00a0 \u00a0 kubatura: 27 880 m3\n\u2014\u00a0 \u00a0 powierzchnia ca\u0142kowita: 5808 m2\nUzasadnienie celowo\u015bci inwestycji\nG\u0142\u00f3wnym celem inwestycji jest uzyskanie nowej powierzchni laboratori\u00f3w i sal dydaktycznych. Budynek b\u0119dzie sprzyja\u0142 wzrostowi jako\u015bci kszta\u0142cenia w Uczelni w dopasowaniu go do potrzeb spo\u0142ecznych i gospodarczych, poprawie jako\u015bci bada\u0144, poprawie funkcjonowania wydzia\u0142\u00f3w Uczelni w zakresie zarz\u0105dzania i finansowania. Korzy\u015bci wynikaj\u0105ce z tych dzia\u0142a\u0144 zwi\u0119ksz\u0105 oddzia\u0142ywanie na otoczenie spo\u0142eczne, gospodarcze i mi\u0119dzynarodowe. Realizacja inwestycji pozwoli na ulokowanie w nowopowsta\u0142ym budynku jednostek borykaj\u0105cych si\u0119 z problemem dost\u0119pno\u015bci adekwatnej do potrzeb powierzchni dydaktycznej oraz niedostatecznym standardem zajmowanych do tej pory pomieszcze\u0144. Dla przedmiotowej inwestycji zosta\u0142 opracowany projekt budowlany i wykonawczy. Uczelnia dysponuje r\u00f3wnie\u017c ostateczn\u0105 decyzj\u0105 o pozwoleniu na budow\u0119 oraz zawar\u0142a umow\u0119 z wykonawc\u0105 zasadniczych rob\u00f3t budowlanych.", "metadata": {"url": "http://www.inwestycje.agh.edu.pl/projekty-mein/budowa-budynku-c-7-dla-potrzeb-dydaktycznych-wydzialow/", "title": "Budowa budynku C-7 dla potrzeb dydaktycznych wydzia\u0142\u00f3w", "depth": 3, "duplicate": false, "content_hash": "f72495b0b57c537aed43e35045bc1f9b", "word_count": 788, "headings": [{"level": 1, "text": "\u201eBudowa budynku C-7 dla potrzeb dydaktycznych wydzia\u0142\u00f3w\u201d"}, {"level": 1, "text": "Rodzaj inwestycji"}, {"level": 1, "text": "Dane finansowe inwestycji"}, {"level": 1, "text": "Lokalizacja inwestycji"}, {"level": 1, "text": "Zakres rzeczowy i opis inwestycji"}, {"level": 1, "text": "Dane powierzchniowe i ilo\u015bciowe (parametry charakterystyczne budynku)"}, {"level": 1, "text": "Uzasadnienie celowo\u015bci inwestycji"}]}}