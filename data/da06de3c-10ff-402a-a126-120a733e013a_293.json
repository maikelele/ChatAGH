{"content": "# Manuel Ricardo Ibarra Garcia \u2013 Historia AGH\n\nURL: https://historia.agh.edu.pl/wiki/Manuel_Ricardo_Ibarra_Garcia\nCrawled: 2025-03-19 21:09:33\n\nManuel Ricardo Ibarra Garcia\n\nZ Historia AGH\n\nManuel Ricardo Ibarra Garcia\n\nNazwisko\n\nIbarra Garcia\n\nImi\u0119 / imiona\n\nManuel Ricardo\n\nTytu\u0142y / stanowiska\n\nProf. dr\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n1955\n\nDyscyplina/specjalno\u015bci\n\nfizyka cia\u0142a sta\u0142ego\n, \nmagnetyzm i materia\u0142y magnetyczne\n\nRok przyznania doktoratu h.c. AGH\n\n2008\n\nPow\u00f3d przyznania doktoratu h.c. AGH\n\nza wybitne osi\u0105gni\u0119cia naukowe w\u00a0fizyce cia\u0142a sta\u0142ego oraz za wielki wk\u0142ad w\u00a0rozw\u00f3j bada\u0144 nowych materia\u0142\u00f3w magnetycznych i\u00a0promocj\u0119 naukowc\u00f3w z\u00a0Akademii G\u00f3rniczo-Hutniczej w\u00a0Krakowie\n\nProf. dr \nManuel Ricardo Ibarra Garcia\n (1955-)\n\nDyscyplina/specjalno\u015bci: fizyka cia\u0142a sta\u0142ego, magnetyzm i\u00a0materia\u0142y magnetyczne\n\nNota biograficzna\n\nUrodzi\u0142 si\u0119 w\u00a01955 roku w\u00a0miejscowo\u015bci Baza, niedaleko Grenady (Hiszpania).\n\nW\u00a0roku 1970 rozpocz\u0105\u0142 nauk\u0119 w\u00a0szkole \u015bredniej \u201ePadre Suarez\u201d w\u00a0Grenadzie, a\u00a0w\u00a01974 roku zosta\u0142 studentem fizyki na Wydziale Nauk \u015acis\u0142ych Uniwersytetu w\u00a0Grenadzie. Od 1979 roku kontynuowa\u0142 dalsz\u0105 edukacj\u0119 w\u00a0Saragossie, gdzie w\u00a01983 roku uko\u0144czy\u0142 studia doktoranckie z\u00a0fizyki na tamtejszym Uniwersytecie, pod kierunkiem prof. A. Del Morala. W\u00a01993 roku zosta\u0142 kierownikiem Zak\u0142adu Fizyki Materii Skondensowanej, a\u00a0w\u00a01995 roku profesorem tego\u017c Uniwersytetu. By\u0142 kierownikiem projektu utworzenia Arago\u0144skiego Instytutu Nanotechnologii przy Uniwersytecie w\u00a0Saragossie, zostaj\u0105c w\u00a02003 roku dyrektorem tego Instytutu.\n\nSpecjalizuje si\u0119 w\u00a0dziedzinie fizyki cia\u0142a sta\u0142ego, a\u00a0w\u00a0szczeg\u00f3lno\u015bci w\u00a0zakresie magnetyzmu i\u00a0materia\u0142\u00f3w magnetycznych. Ma znacz\u0105ce osi\u0105gni\u0119cia w\u00a0opisaniu anizotropii magnetokrystalicznej, magnetostrykcji i\u00a0efekt\u00f3w magnetokalorycznych w\u00a0zwi\u0105zkach mi\u0119dzymetalicznych ziem rzadkich. Wyniki Jego bada\u0144 anizotropii jednojonowej metodami magnetometrycznymi i\u00a0spektroskopi\u0105 nieelastycznego rozpraszania neutron\u00f3w maj\u0105 szczeg\u00f3lne znaczenie dla bada\u0144 tego typu materia\u0142\u00f3w.\nW\u00a01995 roku rozpocz\u0105\u0142 wsp\u00f3lne badania z\u00a0naukowcami z\u00a0Wydzia\u0142u Fizyki i\u00a0Techniki J\u0105drowej (obecnie Wydzia\u0142 Fizyki i\u00a0Informatyki Stosowanej AGH), kt\u00f3re w\u00a02007 roku zaowocowa\u0142y podpisaniem umowy o\u00a0wsp\u00f3\u0142pracy dwustronnej Uniwersytetu w\u00a0Saragossie i\u00a0Akademii G\u00f3rniczo-Hutniczej.\n\nAutor ponad 300 publikacji w\u00a0czasopismach naukowych oraz wielu patent\u00f3w.\n\nPrzewodnicz\u0105cy Sekcji Magnetyzmu Europejskiego Towarzystwa Fizycznego.\n\n\u0179r\u00f3d\u0142a do biogramu\n\nArtyku\u0142y\n\nKapusta Cz.: Laudacja wyg\u0142oszona podczas uroczysto\u015bci nadania tytu\u0142u doktora honoris causa AGH Profesorowi Manuelowi Ricardo Ibarra. \nBiuletyn AGH\n 2008, nr 6/7, s. 17\u201318, 23\n\nKronika Wydzia\u0142u Fizyki i Techniki J\u0105drowej Akademii G\u00f3rniczo-Hutniczej 2001-2010. Oprac. A. Kreft, A. Zi\u0119ba, B. Bednarek. Krak\u00f3w 2011, s.191-196, [foto]\n\nProfesor Ricardo Ibarra Garcia doktorem honorowym AGH\u00a0: 2 czerwca 2008 r. \nBiuletyn AGH\n 2008, nr 6/7, s. 19, [foto]\n\nInne\n\n[\nProtok\u00f3\u0142 z Posiedzenia Senatu AGH...\n 26.03.2008], s. 45\n\n[Zaproszenie na uroczyste posiedzenie Senatu AGH po\u015bwi\u0119cone nadaniu godno\u015bci Doktora Honoris Causa Profesorowi Manuelowi Ricardo Ibarra]\n\nstan na dzie\u0144 7.02.2023\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Manuel_Ricardo_Ibarra_Garcia&oldid=75618\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/wiki/Manuel_Ricardo_Ibarra_Garcia", "title": "Manuel Ricardo Ibarra Garcia \u2013 Historia AGH", "depth": 2, "duplicate": false, "content_hash": "5f0d6f5ccbfc6a8790e71a4f66294157", "word_count": 408, "headings": [{"level": 1, "text": "Manuel Ricardo Ibarra Garcia"}, {"level": 2, "text": "Nota biograficzna"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Artyku\u0142y"}, {"level": 4, "text": "Inne"}]}}