{"content": "#  Kierunek Ceramika na Wydziale In\u017cynierii Materia\u0142owej i Ceramiki AGH -- Wydzia\u0142 In\u017cynierii Materia\u0142owej i Ceramiki AGH \n\nURL: https://ceramika.agh.edu.pl/kandydaci/studia-ii-stopnia/ceramika\nCrawled: 2025-03-19 21:33:06\n\nPrzejd\u017a do tre\u015bci\n\nPrzejd\u017a do stopki\n\n Ceramika \n\nStudia II stopnia na kierunku \nCeramika \npozwalaj\u0105 na pog\u0142\u0119bienie wiedzy i zdobycie umiej\u0119tno\u015bci w klasycznych i nowoczesnych technologiach oraz procesach produkcji ceramiki, szk\u0142a oraz wzornictwa przemys\u0142owego. Umo\u017cliwiaj\u0105 rozw\u00f3j kariery \nzar\u00f3wno w przemy\u015ble\n, jak \ni w bran\u017cy artystycznej\n. Absolwenci zyskuj\u0105 \nkonkurencyjno\u015b\u0107 na rynku pracy\n i mo\u017cliwo\u015b\u0107 prowadzenia w\u0142asnej dzia\u0142alno\u015bci w obszarze ceramiki.\n\nW ramach \u015bcie\u017cki dyplomowania \u201cWzornictwo ceramiki i szk\u0142a\u201d studenci wybieraj\u0105 dwa z trzech przedmiot\u00f3w specjalistycznych: \u201eNowe technologie w szkle\u201d, \u201eNowe technologie szkliw dekoracyjnych\u201d lub \u201eNowe technologie w ceramice\u201d.\n\nStudent na drugim semestrze studi\u00f3w mo\u017ce wybiera\u0107 z szerokiego wachlarza przedmiot\u00f3w prowadzonych w j\u0119zyku polskim. Na trzecim semestrze studi\u00f3w do\u0142\u0105czaj\u0105 do tego przedmioty prowadzone w j\u0119zyku angielskim. Taki uk\u0142ad programu studi\u00f3w pozwala na \ngromadzenie specjalistycznej wiedzy i umiej\u0119tno\u015bci zgodnie ze swoimi zainteresowaniami.\n\nPo uko\u0144czonych studiach:\n\nMo\u017cesz projektowa\u0107 cyfrowo wyroby ceramiczne oraz ich w\u0142a\u015bciwo\u015bci fizykochemiczne,\n\nMo\u017cesz by\u0107 technologiem \u015bwiadomym proces\u00f3w zachodz\u0105cych w materiale,\n\nMo\u017cesz po\u0142\u0105czy\u0107 kompetencje technologa i projektanta,\n\nMo\u017cesz \nrozwin\u0105\u0107 sw\u00f3j ceramiczny biznes \nbez konieczno\u015bci udzia\u0142u w specjalistycznych szkoleniach.\n\nAbsolwenci kierunku\n Ceramika\n mog\u0105 znale\u017a\u0107 zatrudnienie jako in\u017cynierowie nadzoru i eksperci materia\u0142owi, technolodzy w bran\u017cach zwi\u0105zanych z \nceramik\u0105 specjaln\u0105\n jak i \nszlachetn\u0105\n. Mog\u0105 dzia\u0142a\u0107 r\u00f3wnie\u017c jako \nspecjali\u015bci z zakresu projektowania, modelowania, wytwarzania i badania materia\u0142\u00f3w\n zwi\u0105zanych z przemys\u0142em ceramicznym i szklarskim, poniewa\u017c rozumiej\u0105 jak przebiega produkcja szerokiej gamy wybor\u00f3w ceramicznych. Ka\u017cdy, kto ma zaci\u0119cie artystyczne mo\u017ce\u00a0 prowadzi\u0107 \nswoj\u0105 dzia\u0142alno\u015b\u0107 gospodarcz\u0105.\n\nKierunek Ceramika jest odpowiedzi\u0105 na zapotrzebowanie przemys\u0142u. Wydzia\u0142 ma zapewnienie wsp\u00f3\u0142pracy w procesie dydaktycznym (realizowane poprzez udost\u0119pnianie materia\u0142\u00f3w do przeprowadzenia \u0107wicze\u0144 praktycznych czy mo\u017cliwo\u015b\u0107 odbycia praktyk) z nast\u0119puj\u0105cymi przedsi\u0119biorstwami:\n\nZak\u0142ad Ceramika Artystyczna Sp\u00f3\u0142dzielnia R\u0119kodzie\u0142a Artystycznego w Boles\u0142awcu,\n\nCeramika \u201eManufaktura\u201d w Boles\u0142awcu,\n\nZak\u0142ad Porcelany \u201e\u0106miel\u00f3w\",\n\nZak\u0142ad Porcelany \"Chodzie\u017c\",\n\nCeramika Tub\u0105dzin,\n\nCeramika Parady\u017c,\n\nGrupa Ko\u0144skie,\n\nOpoczno,\n\nGeberit,\n\nCersanit,\n\nZak\u0142ad Ceramiki Elektrotechnicznej ZAPEL S.A. w Boguchwale.\n\nWydzia\u0142 wsp\u00f3\u0142pracuje r\u00f3wnie\u017c z firmami zagranicznymi, maj\u0105cymi przedstawicielstwa w Polsce:\n\nSACMI Polska,\n\nColorobbia Polska Sp. z o.o.,\n\nTorrecid Group Poland\n\nSystem Ceramics Poland.\n\nStopka\n\nKana\u0142 WIMiC AGH w serwisie YouTube\nFanpage WIMiC AGH w serwisie Facebook\">\nFanpage AGH w serwisie Linkedin\">\nKana\u0142 AGH w serwisie Twitter\">\nFanpage WIMiC AGH w serwisie Instagram\">\nFanpage AGH w serwisie Tiktok\">\n\n \u00a9 2023 Wydzia\u0142 In\u017cynierii Materia\u0142owej i Ceramiki\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://ceramika.agh.edu.pl/kandydaci/studia-ii-stopnia/ceramika", "title": " Kierunek Ceramika na Wydziale In\u017cynierii Materia\u0142owej i Ceramiki AGH -- Wydzia\u0142 In\u017cynierii Materia\u0142owej i Ceramiki AGH ", "depth": 3, "duplicate": false, "content_hash": "2d40f72d1524778ba69a328c75ad2ee6", "word_count": 363, "headings": [{"level": 1, "text": "Ceramika"}, {"level": 2, "text": "Stopka"}]}}