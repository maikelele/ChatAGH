{"content": "#  Priorytetowe obszary badawcze -- Inicjatywa Doskona\u0142o\u015bci \u2013 Uczelnia Badawcza \n\nURL: https://www.idub.agh.edu.pl/priorytetowe-obszary-badawcze\nCrawled: 2025-03-19 21:11:37\n\nPrzejd\u017a do tre\u015bci\n\nPrzejd\u017a do stopki\n\n Priorytetowe obszary badawcze \n\nSzczeg\u00f3\u0142owe zasady wy\u0142onienia POB-\u00f3w zosta\u0142y opisane w \n\u201ePodr\u0119czniku IDUB\u201d\n.\n\nZgodnie z warunkami konkursu \u201eInicjatywa Badawcza-Uczelnia Badawcza\u201d, do ka\u017cdego z POB-\u00f3w wymagane by\u0142o przypisanie dziedzin i dyscyplin naukowych uprawianych w uczelni oraz obszar\u00f3w tematycznych zwi\u0105zanych z POB, zgodne z klasyfikacj\u0105\n\n1) \nSubject Categories\n (baza Web of Science);\n 2) \nAll Science Journal Classification\n (baza Scopus).\n\nW konkursie zosta\u0142y te\u017c zdefiniowane tzw. wska\u017aniki, niekt\u00f3re obowi\u0105zkowe, niekt\u00f3re do wyboru z proponowanej listy, kt\u00f3rych warto\u015bci nale\u017ca\u0142o wyliczy\u0107 w tzw. okresie referencyjnym (2013-2017), a tak\u017ce poda\u0107 warto\u015bci planowane do osi\u0105gni\u0119cia w wyniku realizacji projektu. Tak\u017ce w naszej Uczelni, wska\u017aniki zosta\u0142y wyliczone dla ka\u017cdego z o\u015bmiu POB-\u00f3w, jak i dla Uczelni jako ca\u0142o\u015bci.\n\nCz\u0119\u015b\u0107 z tych wska\u017anik\u00f3w (zwi\u0105zana z publikowaniem i cytowalno\u015bci\u0105) zosta\u0142a wyliczona z\u00a0wykorzystaniem bazy Scopus i narz\u0119dzia SciVal w oparciu o przypisane do ka\u017cdego POB konkretne obszary/has\u0142a tematyczne sklasyfikowane w bazie Scopus (\nAll Science Journal Classification\n). Obszary te zosta\u0142y powi\u0105zane z POB-ami po gruntownej analizie trend\u00f3w i\u00a0potwierdzeniu rosn\u0105cych warto\u015bci takich parametr\u00f3w jak FWCI (wa\u017cony obszarem indeks cytowa\u0144).\n\nZach\u0119camy wszystkich do wykorzystania przypisanych obszar\u00f3w/hase\u0142 tematycznych przy kreowaniu tytu\u0142\u00f3w publikacji i s\u0142\u00f3w kluczowych. W ten spos\u00f3b publikacje b\u0119d\u0105 niejako automatycznie przypisywane do konkretnych POB-\u00f3w pracuj\u0105c na podniesienie warto\u015bci wska\u017anik\u00f3w wyliczanych dla tych POB-\u00f3w.\n\n POB 1 \n\nZr\u00f3wnowa\u017cone technologie energetyczne, odnawialne \u017ar\u00f3d\u0142a energii i magazyny energii oraz zarz\u0105dzanie zasobami. Projektowanie, wytwarzanie, aplikacja, synergia i integracja proces\u00f3w\n\n POB 2 \n\nNowe technologie dla gospodarki o\u00a0obiegu zamkni\u0119tym: po\u0142\u0105czenie modeli biznesowych z\u00a0ekoinnowacjami w\u00a0celu wzrostu produktywno\u015bci i\u00a0minimalizacji odpad\u00f3w oraz tworzenia i\u00a0wykorzystywania wiedzy\n\n POB 4 \n\nRozwi\u0105zania techniczne: od bada\u0144 podstawowych, przez modelowanie i projektowanie, a\u017c do prototyp\u00f3w. Zastosowania narz\u0119dzi matematyki, informatyki i elektroniki w problemach skali makro, mikro i nano \n\n POB 5 \n\nMateria\u0142y, technologie i procesy inspirowane natur\u0105: biotechnologia, bioinspiracje w in\u017cynierii i nauce o materia\u0142ach, biosensory, bioenergetyka, biokataliza, biokomputery i bioobliczenia\n\n POB 7 \n\nProjektowanie, produkcja, badanie nowoczesnych materia\u0142\u00f3w i przysz\u0142o\u015bciowych technologii w oparciu o multidyscyplinarne podej\u015bcie \u0142\u0105cz\u0105ce in\u017cynieri\u0119 materia\u0142ow\u0105 z chemi\u0105, fizyk\u0105, matematyk\u0105 i medycyn\u0105 \n\n POB 8 \n\nPrzekraczanie granic: eksperymentalna fizyka wysokich energii ekstremalne stany materii, zaawansowane technologie w detekcji promieniowania, badania i zastosowania transdyscyplinarne\n\nStopka\n\n \u00a9 2024 Inicjatywa Doskona\u0142o\u015bci \u2013 Uczelnia Badawcza\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://www.idub.agh.edu.pl/priorytetowe-obszary-badawcze", "title": " Priorytetowe obszary badawcze -- Inicjatywa Doskona\u0142o\u015bci \u2013 Uczelnia Badawcza ", "depth": 2, "duplicate": false, "content_hash": "8a87d865a6e8f13206e2f85bf9c4cc3c", "word_count": 366, "headings": [{"level": 1, "text": "Priorytetowe obszary badawcze"}, {"level": 2, "text": "Stopka"}]}}