{"content": "#  Dekarbonizacja i technologie CCS. Transport i geologiczne sk\u0142adowanie dwutlenku w\u0119gla. -- Studia podyplomowe \n\nURL: https://podyplomowe.agh.edu.pl/oferta-studiow-podyplomowych/dekarbonizacja-i-technologie-ccs\nCrawled: 2025-03-19 21:16:25\n\nPrzejd\u017a do tre\u015bci\n\nPrzejd\u017a do stopki\n\n Dekarbonizacja i technologie CCS. Transport i geologiczne sk\u0142adowanie dwutlenku w\u0119gla. \n\nOsoba do kontaktu\n\nprof. dr hab. in\u017c. Stanis\u0142aw Nagy\n tel.: 12 617 22 09\nstanislaw.nagy@agh.edu.pl\n\nMonika Nosal\n tel.: 12 617 31 53\nmnosal@agh.edu.pl\n\nOrganizator studi\u00f3w\n\nWydzia\u0142 Wiertnictwa, Nafty i Gazu\n Katedra In\u017cynierii Gazowniczej\n\nal. Mickiewicza 30, 30-059 Krak\u00f3w\n pawilon A-4, pok\u00f3j 328\n\nCelem studi\u00f3w podyplomowych jest uzyskanie przez uczestnik\u00f3w wiedzy zar\u00f3wno teoretycznej, jak i praktycznych umiej\u0119tno\u015bci w zakresie koniecznych do projektowania lub nadzorowania procesu transportu ruroci\u0105gowego ciek\u0142ego CO2 oraz skutecznego sk\u0142adowania CO2 w formacjach geologicznych.\u00a0\n W trakcie studi\u00f3w uczestnicy zapoznaj\u0105 si\u0119 r\u00f3wnie\u017c z aspektami technicznymi przez zagadnienia zwi\u0105zane z geologi\u0105, geo\ufb01zyk\u0105 poszukiwawcz\u0105 i wiertnicz\u0105 po eksploatacj\u0119 z\u0142\u00f3\u017c gazu ziemnego, a tak\u017ce w zakresie zagadnie\u0144 transportu i magazynowania podziemnego substancji (gazu/dwutlenku w\u0119gla). Uczestnicy b\u0119d\u0105 si\u0119 zapoznawa\u0107 z aspektami prawnymi prowadzenia eksploatacji z\u0142\u00f3\u017c gazu i sk\u0142adowania CO2, aspektami zarz\u0105dzania ryzykiem oraz projektami inwestycyjnymi w tym zakresie. W programie studi\u00f3w uj\u0119to tak\u017ce zagadnienia zwi\u0105zane z ochron\u0105 klimatu, odnawialnymi \u017ar\u00f3d\u0142ami energii oraz znaczeniem nowych technologii gazu \u2013 w tym technologii wodorowych (blue/green H2).\n\nLink do Sylabusa\n\nCykl w\u0119glowy w przyrodzie. Zmiany klimatyczne w \u015bwiecie.\n\nPolityczne i prawne aspekty technologii CCUS w aspekcie prawodawstwa EU.\n\n\u0179r\u00f3d\u0142a CO2 oraz technologie wychwytu i separacji. Przegl\u0105d projekt\u00f3w CCS/CCUS w Europie i \u015bwiecie.\n\nPotencja\u0142 wykorzystania dwutlenku w\u0119gla w gospodarce polskiej.\n\nTermodynamiczne aspekty transportu, zat\u0142aczania i magazynowania CO2.\n\nPrzygotowanie CO2 do transportu. Spr\u0119\u017canie, skraplanie i osuszanie CO2. Wymagania transportowe.\n\nTechnologie magazynowania CO2 i mechanizmy jego pu\u0142apkowania.\n\nZagadnienia transportu dwutlenku w\u0119gla. Monitoring i minimalizacja ryzyka. Zarz\u0105dzanie przep\u0142ywem. Korozja.\n\nPrawo Geologiczne i G\u00f3rnicze. Regulacje prawne.\n\nCharakterystyka i selekcja potencjalnych struktur magazynowych.\n\nWiercenie i wyposa\u017cenie odwiert\u00f3w iniekcyjnych i monitoruj\u0105cych. Zagadnienia ochrony korozyjnej.\n\nZagadnienia integralno\u015bci i konwersji istniej\u0105cych otwor\u00f3w wiertniczych.\n\nModelowanie numeryczne procesu magazynowania CO2.\n\nGeochemiczne aspekty proces\u00f3w sekwestracji.\n\nGeomechaniczne aspekty sekwestacji CO2.\n\nInstalacje zat\u0142aczania. Wymagania materia\u0142owe. Pomiary przep\u0142ywu.\u00a0\n\nTesty zat\u0142aczania i testy szczelno\u015bci. Proces uruchamiania zat\u0142aczania. Zat\u0142aczanie do wyeksploatowanych struktur gazowych.\n\nPo\u0142\u0105czona technologia EOR/EGR z technologi\u0105 sekwestracji CO2.\n\nZarz\u0105dzanie ryzykiem. Bezpiecze\u0144stwo magazynowania i monitoring.\n\nEkonomika proces\u00f3w CCUS. Analiza LCA.\n\nZagadnienia akceptacji spo\u0142ecznej dla technologii CCS.\n\nZaj\u0119cia terenowe\n\nAbsolwent posiada podstawow\u0105 wiedz\u0119 dotycz\u0105c\u0105 geologii, poszukiwania, zagospodarowania i eksploatacji z\u0142\u00f3\u017c w\u0119glowodor\u00f3w oraz podstaw transportu i magazynowania gazu ziemnego oraz dwutlenku w\u0119gla. Posiada wiedz\u0119 w zakresie termodynamiki i hydrodynamiki wielosk\u0142adnikowych uk\u0142ad\u00f3w w\u0119glowodorowych oraz w\u0142asno\u015bci uk\u0142ad\u00f3w zawieraj\u0105cych dwutlenek w\u0119gla. Zna procesy transportu gazu ziemnego oraz dwutlenku w\u0119gla w wysokoci\u015bnieniowych ruroci\u0105gach. Posiada wiedz\u0119 w zakresie uzdatniania gaz\u00f3w oraz uzdatniania CO2 przed transportem i przed i w trakcie skraplania CO2. Posiada wiedz\u0119 w zakresie bezpiecze\u0144stwa transportu CO2 oraz monitoringu procesu transportu. Absolwent posiada wiedz\u0119 odno\u015bnie do podstaw pomiarowych ilo\u015bciowych i jako\u015bciowych strumienia CO2 oraz podstaw mieszania strumieni CO2 transportowanych ruroci\u0105gami magistralnymi. Zna podstawy \ufb01zyczne eksploatacji z\u0142\u00f3\u017c w\u0119glowodor\u00f3w lub z\u0142\u00f3\u017c geotermalnych, zna zasady projektowania i budowy instalacji naftowych i gazowniczych. Absolwent posiada og\u00f3lna wiedz\u0119 geologiczn\u0105 w zakresie w\u0142asno\u015bci struktur magazynowych oraz struktur uszczelniaj\u0105cych wytworzone geologiczne magazyny CO2 powsta\u0142e w wyeksploatowanych z\u0142o\u017cach gazu ziemnego (i ropy naftowej) oraz w strukturach wodono\u015bnych (aquiferach). Absolwent posiada og\u00f3lna wiedze odno\u015bnie do wymaga\u0144 w zakresie wiercenia odwiert\u00f3w iniekcyjnych i odwiert\u00f3w monitoruj\u0105cych proces sk\u0142adowania CO2, tak\u017ce wymaga\u0144 materia\u0142owych w zakresie wg\u0142\u0119bnego wyposa\u017cenia odwiert\u00f3w. Absolwent posiada wiedz\u0119 w zakresie podstaw modelowania przep\u0142yw\u00f3w p\u0142yn\u00f3w jedno i wielofazowych w o\u015brodku porowatym. Absolwent zna r\u00f3wnie\u017c podstawy zarz\u0105dzania ryzykiem technicznym, geologicznym oraz projektami inwestycyjnymi w sektorze naftowym. Absolwentowi znane s\u0105 zagadnienia zwi\u0105zane z geo\ufb01zyk\u0105 poszukiwawcz\u0105 i wiertnicz\u0105 w zakresie pomocnym do wyznaczania w\u0142asno\u015bci ska\u0142 zbiornikowych i uszczelniaj\u0105cych. \u00a0Absolwentowi znane s\u0105 zagadnienia a tak\u017ce z prawem geologicznym i g\u00f3rniczym, procesem prowadzenia bada\u0144 geologicznych i procesem uzyskania koncesji na geologiczne sk\u0142adowanie CO2.\n\nCzas trwania:\n 2 semestry ( III 2025 r. \u2013 II 2026 r.)\n\nTryb zg\u0142osze\u0144:\n kolejno\u015b\u0107 wp\u0142ywu poda\u0144 kandydat\u00f3w spe\u0142niaj\u0105cych warunki rekrutacji\n\nLiczba miejsc:\n minimalnie 20 os\u00f3b, maksymalnie 30 os\u00f3b\n\nWarunki rekrutacji, w tym wymagania wst\u0119pne:\n Uczestnikami studi\u00f3w podyplomowych mog\u0105 by\u0107 osoby, kt\u00f3re uko\u0144czy\u0142y studia wy\u017csze co najmniej pierwszego stopnia (preferowane s\u0105 kierunki: geologia naftowa, hydrogeologia, g\u00f3rnictwo i geologia, in\u017cynieria naftowa i gazownicza, in\u017cynieria \u015brodowiska, energetyka, in\u017cynieria chemiczna, ekonomia ).\n Kandydat na studia podyplomowe powinien z\u0142o\u017cy\u0107 w terminie niezb\u0119dne dokumenty.\n\nMiejsce zg\u0142osze\u0144:\n Wydzia\u0142 Wiertnictwa, Nafty i Gazu\n Katedra In\u017cynierii Gazowniczej,\n al. Mickiewicza 30, Krak\u00f3w, pawilon A-4, pok. 328\n\nIstnieje mo\u017cliwo\u015b\u0107 dostarczenia dokument\u00f3w drog\u0105 elektroniczn\u0105 na adres mailowy: \nmnosal@agh.edu.pl\n\u00a0- \nz obowi\u0105zkiem p\u00f3\u017aniejszego osobistego dostarczenia orygina\u0142\u00f3w dokument\u00f3w \u2013 do wgl\u0105du\n\nTermin zg\u0142osze\u0144:\n 10 II 2025 - 31 III 2025\n\nOp\u0142aty: \n 9 600 z\u0142 (4 800 z\u0142/semestr)\n\nInformacje dodatkowe:\n zaj\u0119cia odbywaj\u0105 si\u0119 w: pi\u0105tki (od godz. ok. 15:00), soboty (od godz. ok. 8:30)\n\nformularz zg\u0142oszeniowy \nplik do pobrania\n\npo\u015bwiadczona przez Uczelni\u0119 kopia dyplomu uko\u0144czenia studi\u00f3w wy\u017cszych\n\npo\u015bwiadczenie wniesienia op\u0142aty za studia podyplomowe za pierwszy semestr studi\u00f3w, nie p\u00f3\u017aniej ni\u017c w terminie 14 dni przed rozpocz\u0119ciem zaj\u0119\u0107 dydaktycznych w ramach studi\u00f3w podyplomowych\n\nStopka\n\nOferta studi\u00f3w podyplomowych\n\nDokumenty dla kandydat\u00f3w\n\nInformacje dla organizator\u00f3w\n\nKursy i szkolenia (IFK)\n\nBack", "metadata": {"url": "https://podyplomowe.agh.edu.pl/oferta-studiow-podyplomowych/dekarbonizacja-i-technologie-ccs", "title": " Dekarbonizacja i technologie CCS. Transport i geologiczne sk\u0142adowanie dwutlenku w\u0119gla. -- Studia podyplomowe ", "depth": 2, "duplicate": false, "content_hash": "d1addb82b4e554bf6fea383ffa44e927", "word_count": 788, "headings": [{"level": 1, "text": "Dekarbonizacja i technologie CCS. Transport i geologiczne sk\u0142adowanie dwutlenku w\u0119gla."}, {"level": 2, "text": "Stopka"}]}}