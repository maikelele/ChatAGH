{"content": "# Giennadij Grigoriewicz-Piwniak \u2013 Historia AGH\n\nURL: https://historia.agh.edu.pl/mediawiki/index.php?title=Giennadij_Grigoriewicz-Piwniak&oldid=76401\nCrawled: 2025-03-19 22:10:38\n\nGiennadij Grigoriewicz-Piwniak\n\nZ Historia AGH\n\nWersja z dnia 14:07, 1 mar 2023 autorstwa \nLudwika.Muller\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nGiennadij Grigoriewicz-Piwniak\n\nNazwisko\n\nGrigoriewicz-Piwniak\n\nImi\u0119 / imiona\n\nGiennadij\n\nTytu\u0142y / stanowiska\n\nProf.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n23 pa\u017adziernika 1940\n\nMiejsce urodzenia\n\nAleksandria (Ukraina)\n\nDyscyplina/specjalno\u015bci\n\nelektromechanika\n, \nelektrotechnika\n, \nenergetyka\n\nRok przyznania doktoratu h.c. AGH\n\n1999\n\nPow\u00f3d przyznania doktoratu h.c. AGH\n\nza ca\u0142okszta\u0142t osi\u0105gni\u0119\u0107 w\u00a0dziedzinie elektrotechniki, a\u00a0w\u00a0szczeg\u00f3lno\u015bci elektryfikacji przemys\u0142u g\u00f3rniczego oraz znamienity wk\u0142ad we wsp\u00f3\u0142prac\u0119 pomi\u0119dzy Akademi\u0105 G\u00f3rnicz\u0105 w\u00a0Dniepropietrowsku i\u00a0Akademi\u0105 G\u00f3rniczo-Hutnicz\u0105 w\u00a0Krakowie, kt\u00f3ra s\u0142u\u017cy rozwojowi nauki i\u00a0normalizacji stosunk\u00f3w mi\u0119dzy narodami ukrai\u0144skim i\u00a0polskim\n\nProf. \nGiennadij Grigoriewicz-Piwniak\n (1940-)\n\n(\u0413\u0435\u043d\u043d\u0430\u0434\u0438\u0439 \u0413\u0440\u0438\u0433\u043e\u0440\u044c\u0435\u0432\u0438\u0447 \u041f\u0438\u0432\u043d\u044f\u043a)\n\nDyscyplina/specjalno\u015bci: elektromechanika, elektrotechnika, energetyka\n\nNota biograficzna\n\nUrodzi\u0142 si\u0119 23 pa\u017adziernika 1940 roku w Aleksandrii (\u041e\u043b\u0435\u043a\u0441\u0430\u043d\u0434\u0440\u0456\u044f) w Ukrainie.\n\nW latach 1958\u20131963 studiowa\u0142 w Instytucie G\u00f3rniczym w Dniepropietrowsku. W 1963 roku zosta\u0142 in\u017cynierem g\u00f3rnikiem-elektromechanikiem. W 1965 roku zosta\u0142 przyj\u0119ty na studia doktoranckie w Katedrze Elektryfikacji Rob\u00f3t G\u00f3rniczych i Przedsi\u0119biorstw Przemys\u0142owych, w 1969 roku zosta\u0142 mianowany docentem. W 1976 roku zosta\u0142 powo\u0142any na stanowisko kierownika tej Katedry. W 1981 roku uzyska\u0142 stopie\u0144 naukowy doktora nauk technicznych (odpowiednik habilitacji w Polsce), profesor od 1983 roku.\n\nW 1981 roku obj\u0105\u0142 funkcj\u0119 prorektora ds. kszta\u0142cenia Instytutu G\u00f3rniczego w Dniepropietrowsku, w 1982 roku wybrano go rektorem tego Instytutu.\n\nJest tw\u00f3rc\u0105 szko\u0142y naukowej w zakresie problematyki elektryfikacji zak\u0142ad\u00f3w g\u00f3rniczych od wytwarzania energii poprzez jej przesy\u0142, do konstrukcji i eksploatacji urz\u0105dze\u0144 elektrycznych w kopalniach i zak\u0142adach g\u00f3rniczych. \n\nAutor ok. 150 publikacji naukowych, 52 patent\u00f3w i innych opracowa\u0144.\n\nW 1986 roku z jego inicjatywy nawi\u0105zano wsp\u00f3\u0142prac\u0119 z AGH. Wspiera organizacje polonijne w Dniepropietrowsku. \n\nCz\u0142onek Stowarzyszenia In\u017cynier\u00f3w i Technik\u00f3w Przemys\u0142u Naftowego i Gazowego w Polsce, Akademii Nauk In\u017cynierskich Ukrainy od 1991 roku, cz\u0142onek rzeczywisty Akademii Nauk Ukrainy od 1997 roku. Pe\u0142ni wiele funkcji w organizacjach mi\u0119dzynarodowych, gremiach ekspert\u00f3w i organach opiniodawczo-decyzyjnych, m.in.: cz\u0142onek Kolegium Ministerstwa Edukacji, Europejskiego Stowarzyszenia ds. Kszta\u0142cenia In\u017cynier\u00f3w (SEFI), Mi\u0119dzynarodowej Asocjacji ds. Ekonomii Elektroenergetyki, ekspert ONZ ds. technologii w przemy\u015ble w\u0119glowym. Ponadto cz\u0142onek kilku kolegi\u00f3w redakcyjnych czasopism.\n\nDoktor honoris causa Akademii G\u00f3rniczo-Hutniczej w Krakowie 1999.\n\nOdznaczenia i nagrody\n\nNagroda Narodowej Akademii Nauk Ukrainy im. S. A. Lebiediewa (1996), Nagroda Pa\u0144stwowa Ukrainy (1998), \u201eZ\u0142ota Odznaka\u201d Stowarzyszenia In\u017cynier\u00f3w i Technik\u00f3w Przemys\u0142u Naftowego i Gazowego w Polsce i inne\n\n\u0179r\u00f3d\u0142a do biogramu\n\nArtyku\u0142y\n\n[\nProtok\u00f3\u0142 z Posiedzenia Senatu AGH\n... 28.04.1999], s. 1, 9, [30]\n\nUroczysto\u015b\u0107 nadania doktoratu honoris causa AGH Profesorowi Gienadijowi Grigoriewiczowi Piwniakowi - tekst laudacji wyg\u0142oszonej, w imieniu zmar\u0142ego prof. Ryszarda Kozio\u0142a, przez prof. Stanis\u0142awa Witkowskiego. \nBiuletyn Informacyjny Pracownik\u00f3w AGH\n 1999, nr 70, s. 45-47, [foto]\n\nInne\n\nNa podstawie materia\u0142\u00f3w Muzeum Historii AGH\n\n\u041f\u0438\u0432\u043d\u044f\u043a, \u0413\u0435\u043d\u043d\u0430\u0434\u0438\u0439 \u0413\u0440\u0438\u0433\u043e\u0440\u044c\u0435\u0432\u0438\u0447 [on line] [przegl\u0105dany 08.02.2017]. Dost\u0119pny w: \nhttps://goo.gl/9uyLSH\n\nZaproszenie na uroczyste posiedzenie Senatu AGH po\u015bwi\u0119cone nadaniu godno\u015bci doktora honoris causa Profesorowie Giennadijemu G. Piwniakowi\n\nstan na dzie\u0144 01.03.2023\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Giennadij_Grigoriewicz-Piwniak&oldid=76401\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/mediawiki/index.php?title=Giennadij_Grigoriewicz-Piwniak&oldid=76401", "title": "Giennadij Grigoriewicz-Piwniak \u2013 Historia AGH", "depth": 3, "duplicate": false, "content_hash": "3ec6d292b051ec9710f3d9e7fcc05a22", "word_count": 483, "headings": [{"level": 1, "text": "Giennadij Grigoriewicz-Piwniak"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Artyku\u0142y"}, {"level": 4, "text": "Inne"}]}}