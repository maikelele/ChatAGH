{"content": "# Sukces student\u00f3w AGH \u2013 drugie miejsce w CTF Cyber MIL!-- Cybersecurity Centre \n\nURL: https://www.cc.agh.edu.pl/aktualnosci/detail?tx_news_pi1%5Baction%5D=detail&tx_news_pi1%5Bcontroller%5D=News&tx_news_pi1%5Bnews%5D=1167&cHash=96dd86e6f5bfa0ad0e5562a597d7e364\nCrawled: 2025-03-19 21:39:15\n\nSukces student\u00f3w AGH \u2013 drugie miejsce w CTF Cyber MIL! \n\n 04/03/2025 \n\nBlisko 130 student\u00f3w Akademii G\u00f3rniczo-Hutniczej w Krakowie wzi\u0119\u0142o udzia\u0142 w presti\u017cowym programie Akademia CYBER MIL. W ramach inicjatywy, organizowanej od listopada 2024 do lutego 2025, uczestnicy uko\u0144czyli cztery specjalistyczne kursy:\n\nAkademia Bezpiecze\u0144stwa\n\nBezpiecze\u0144stwo Systemu Windows\n\nBezpiecze\u0144stwo Systemu Linux\n\nEkspert Bezpiecze\u0144stwo OSSTMM\n\nZwie\u0144czeniem programu by\u0142y presti\u017cowe zawody CTF (Capture The Flag), kt\u00f3re odby\u0142y si\u0119 3 marca 2025 roku. AGH reprezentowa\u0142 czteroosobowy zesp\u00f3\u0142 student\u00f3w nale\u017c\u0105cych do Ko\u0142a Naukowego ZeroDay (https://zeroday.agh.edu.pl/):\n\nTadeusz Wachowski \n\u2013 lider zespo\u0142u\n\nMicha\u0142 P\u0119giel\n\nTomasz Nal\n\nMicha\u0142 Dziarkowski\n\nPo ca\u0142odniowych zmaganiach nasza dru\u017cyna odnios\u0142a wielki sukces, zajmuj\u0105c drugie miejsce spo\u015br\u00f3d 14 zespo\u0142\u00f3w reprezentuj\u0105cych polskie uczelnie wy\u017csze!\u00a0\n Podczas uroczystego zako\u0144czenia konkursu nagrody laureatom wr\u0119czyli:\n\nGen. dyw. Karol Molenda \n\u2013 Dow\u00f3dca Wojsk Obrony Cyberprzestrzeni,\n\nPawe\u0142 Dziuba\n \u2013 Dyrektor Departamentu Cyberbezpiecze\u0144stwa MON.\n\nCzym jest CYBER MIL?\n\nW dzisiejszym \u015bwiecie tradycyjne systemy uzbrojenia nie zapewniaj\u0105 pe\u0142nej gwarancji bezpiecze\u0144stwa pa\u0144stwa i obywateli. Post\u0119puj\u0105ca cyfryzacja oraz rosn\u0105ce zagro\u017cenia w cyberprzestrzeni sprawiaj\u0105, \u017ce zdolno\u015b\u0107 do obrony sieci i system\u00f3w teleinformatycznych stanowi jeden z fundament\u00f3w bezpiecze\u0144stwa narodowego.\n\nWsp\u00f3\u0142czesne zagro\u017cenia coraz cz\u0119\u015bciej przybieraj\u0105 charakter hybrydowy, \u0142\u0105cz\u0105c dzia\u0142ania konwencjonalne, nieregularne i cybernetyczne. Ataki mog\u0105 dotyczy\u0107 nie tylko system\u00f3w wojskowych, ale tak\u017ce infrastruktury krytycznej, takiej jak bankowo\u015b\u0107, telekomunikacja, lotniska, elektrownie czy szpitale.\n\nW odpowiedzi na te wyzwania Ministerstwo Obrony Narodowej realizuje kompleksowy program \nCYBER.MIL.PL\n, kt\u00f3ry ma na celu rozw\u00f3j polskiego potencja\u0142u w zakresie cyberbezpiecze\u0144stwa. Inwestowanie w wykszta\u0142cenie i umiej\u0119tno\u015bci informatyk\u00f3w oraz programist\u00f3w sta\u0142o si\u0119 kluczowym elementem budowy narodowej odporno\u015bci na zagro\u017cenia w sieci. Polska osi\u0105ga znakomite wyniki w mi\u0119dzynarodowych zawodach informatycznych, a nasze uczelnie s\u0105 cenione za wysoki poziom nauczania w tej dziedzinie.\n\nWsparcie Akademii G\u00f3rniczo-Hutniczej im. Stanis\u0142awa Staszica w Krakowie\n\nCyberbezpiecze\u0144stwo to jeden z kluczowych obszar\u00f3w wsp\u00f3\u0142czesnej technologii, a rosn\u0105ce zagro\u017cenia w cyberprzestrzeni sprawiaj\u0105, \u017ce zapotrzebowanie na specjalist\u00f3w stale ro\u015bnie. Jako Centrum Cyberbezpiecze\u0144stwa AGH aktywnie wspieramy inicjatywy edukacyjne, kt\u00f3re rozwijaj\u0105 umiej\u0119tno\u015bci przysz\u0142ych ekspert\u00f3w w tej dziedzinie. Akademia CYBER MIL to doskona\u0142y przyk\u0142ad programu, kt\u00f3ry umo\u017cliwia studentom zdobycie praktycznego do\u015bwiadczenia i przygotowanie do pracy w dynamicznie zmieniaj\u0105cym si\u0119 \u015bwiecie cyberbezpiecze\u0144stwa.\n\nCieszymy si\u0119 z ogromnego zainteresowania tym programem, organizowanym przez \nMinisterstwo Obrony Narodowej\n, a koordynowanym po stronie AGH przez \ndr Ann\u0119 Mari\u0119 Trawi\u0144sk\u0105\n.\n\nSerdecznie dzi\u0119kujemy wyk\u0142adowcom i osobom zaanga\u017cowanym w proces rekrutacji! Gratulujemy wszystkim uczestnikom uko\u0144czenia kurs\u00f3w oraz kierujemy szczeg\u00f3lne wyrazy uznania dla T\nadeusza, Micha\u0142a, Tomasza i Micha\u0142a\n, kt\u00f3rzy godnie reprezentowali nasz\u0105 uczelni\u0119 w zawodach CTF!\n\nPowr\u00f3t", "metadata": {"url": "https://www.cc.agh.edu.pl/aktualnosci/detail?tx_news_pi1%5Baction%5D=detail&tx_news_pi1%5Bcontroller%5D=News&tx_news_pi1%5Bnews%5D=1167&cHash=96dd86e6f5bfa0ad0e5562a597d7e364", "title": "Sukces student\u00f3w AGH \u2013 drugie miejsce w CTF Cyber MIL!-- Cybersecurity Centre ", "depth": 3, "duplicate": false, "content_hash": "e1a719b29da57badb67f5f99b030c24f", "word_count": 392, "headings": [{"level": 1, "text": "Sukces student\u00f3w AGH \u2013 drugie miejsce w CTF Cyber MIL!"}, {"level": 2, "text": "Stopka"}]}}