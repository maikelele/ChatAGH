{"content": "# Kierunek MIKROELEKTRONIKA W TECHNICE I MEDYCYNIE | Wydzia\u0142 Elektrotechniki, Automatyki, Informatyki i In\u017cynierii Biomedycznej AGH\n\nURL: https://www.eaiib.agh.edu.pl/mikroelektronika-w-technice-i-medycynie/\nCrawled: 2025-03-19 21:30:04\n\nKierunek kszta\u0142cenia: Mikroelektronika w technice i medycynie\n\nWarunki rekrutacji\n\nKandydaci\n\nAutomatyka i Robotyka\n\nComputer science\n\nElektrotechnika\n\nInformatyka\n\nInformatyka Medyczna\n\nInformatyka i systemy inteligentne\n\nIn\u017cynieria Biomedyczna\n\nMetrologia i In\u017cynieria Pomiar\u00f3w (II stopie\u0144)\n\nMikroelektronika w technice i medycynie\n\nTechnologie Przemys\u0142u 4.0\n\nEgzaminy wst\u0119pne na II stopie\u0144 studi\u00f3w\n\nStudia podyplomowe i kursy dokszta\u0142caj\u0105ce\n\nstudia I stopnia (in\u017cynierskie)\nstudia II stopnia (magisterskie)\n\nOpis kierunku kszta\u0142cenia:\nMikroelektronika jest dziedzin\u0105 nauki zajmuj\u0105c\u0105 si\u0119 wytwarzaniem i przetwarzaniem sygna\u0142\u00f3w elektrycznych o niewielkich amplitudach w miniaturowych urz\u0105dzeniach elektronicznych. Uk\u0142ady mikroelektroniczne s\u0105 aktualnie obecne w niemal ka\u017cdym urz\u0105dzeniu elektrycznym, pocz\u0105wszy od przedmiot\u00f3w codziennego u\u017cytku a\u017c po specjalistyczny sprz\u0119t przemys\u0142owy i medyczny. Celem studi\u00f3w na kierunku Mikroelektronika i Technika w Medycynie jest wykszta\u0142cenie in\u017cyniera o wiedzy i umiej\u0119tno\u015bciach koniecznych do obs\u0142ugi i projektowania urz\u0105dze\u0144 mikroelektronicznych. Cech\u0105 szczeg\u00f3ln\u0105 studi\u00f3w na kierunku Mikroelektronika i Technika w Medycynie jest du\u017cy nacisk na zdobywanie praktycznych umiej\u0119tno\u015bci poprzez udzia\u0142 w projektach i badaniach naukowych prowadzonych na Wydziale przy wsp\u00f3\u0142pracy z wieloma o\u015brodkami zagranicznymi. Studenci maj\u0105 kontakt z najnowocze\u015bniejszym sprz\u0119tem laboratoryjnym, zaawansowanym oprogramowaniem in\u017cynierskim oraz bie\u017c\u0105cymi mikroelektronicznymi technologiami submikronowymi.\nAbsolwent kierunku kszta\u0142cenia ma wiedz\u0119\u00a0\nw zakresie:\nNauk technicznych, nauk o materia\u0142ach p\u00f3\u0142przewodnikowych, a tak\u017ce z zakresu budowy i projektowania urz\u0105dze\u0144 mikroelektronicznych (mikroprocesor\u00f3w, uk\u0142ad\u00f3w programowalnych, specjalizowanych uk\u0142ad\u00f3w scalonych), projektowania i programowania system\u00f3w wbudowanych oraz system\u00f3w kontrolno-pomiarowych.\nAbsolwent kierunku kszta\u0142cenia potrafi:\nZaprojektowa\u0107 i przetestowa\u0107 system z\u0142o\u017cony z gotowych element\u00f3w mikroelektronicznych, zaprojektowa\u0107 prosty analogowy/cyfrowy uk\u0142ad scalony (np. mikroprocesor) o zadanych parametrach, napisa\u0107 program na uk\u0142ad rekonfigurowany, napisa\u0107 oprogramowanie dla systemu wbudowanego, zaprojektowa\u0107 i zaprogramowa\u0107 system kontrolno-pomiarowy, pos\u0142ugiwa\u0107 si\u0119 zaawansowanym oprogramowaniem wspomagaj\u0105cym realizacj\u0119 wymienionych punkt\u00f3w.\nPerspektywy zawodowe:\nOferta pracy absolwent\u00f3w kierunku Mikroelektronika w Technice i Medycynie jest szeroka i obejmuje mo\u017cliwo\u015b\u0107 zatrudnienia jako: projektanci mikrosystem\u00f3w i uk\u0142ad\u00f3w scalonych, projektanci/ programi\u015bci u producent\u00f3w aparatury pomiarowej i medycznej, in\u017cynierowie elektronicy u producent\u00f3w elektroniki samochodowej, programi\u015bci system\u00f3w wbudowanych, pracownicy w o\u015brodkach badawczo-rozwojowych, projektanci system\u00f3w kontrolno-pomiarowych.\nStudia II stopnia na tym kierunku s\u0105 prowadzone w ramach jednej specjalno\u015bci.\nAbsolwenci tego kierunku maj\u0105 praktyczne umiej\u0119tno\u015bci in\u017cynierskie konieczne w pracy zawodowej, pozwalaj\u0105ce na rozwi\u0105zywanie wsp\u00f3\u0142czesnych problem\u00f3w technologicznych zwi\u0105zanych z dziedzin\u0105 mikroelektroniki i najnowszymi technologiami p\u00f3\u0142przewodnikowymi. Absolwenci otrzymaj\u0105 wykszta\u0142cenie i umiej\u0119tno\u015bci praktyczne pozwalaj\u0105ce na efektywne wykorzystanie najnowszych technik i technologii w zakresie u\u017cytkowania i projektowania system\u00f3w mikroelektronicznych. Wykszta\u0142cenie uzyskane na tym kierunku umo\u017cliwia absolwentom tak\u017ce tworzenie w\u0142asnych firm rozwijaj\u0105cych unikatowe technologie oparte na mikroelektronice.\n\nProgram zaj\u0119\u0107 dydaktycznych - SYLABUS\n\nDlaczego warto studiowa\u0107 Mikroelektronik\u0119 w Technice i Medycynie na Wydziale EAIiIB ?\n\nRekrutacja - Informacje dla kandydat\u00f3w", "metadata": {"url": "https://www.eaiib.agh.edu.pl/mikroelektronika-w-technice-i-medycynie/", "title": "Kierunek MIKROELEKTRONIKA W TECHNICE I MEDYCYNIE | Wydzia\u0142 Elektrotechniki, Automatyki, Informatyki i In\u017cynierii Biomedycznej AGH", "depth": 3, "duplicate": false, "content_hash": "9b91a26a156a6430adf1dfa697d2fde6", "word_count": 398, "headings": [{"level": 2, "text": "Kierunek kszta\u0142cenia: Mikroelektronika w technice i medycynie"}, {"level": 2, "text": "Dlaczego warto studiowa\u0107 Mikroelektronik\u0119 w Technice i Medycynie na Wydziale EAIiIB ?"}]}}