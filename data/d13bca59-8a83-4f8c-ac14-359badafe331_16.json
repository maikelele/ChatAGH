{"content": "# Infrastruktura Wydzia\u0142u | Wydzia\u0142 Zarz\u0105dzania AGH\n\nURL: https://www.zarz.agh.edu.pl/index.php/infrastruktura-wydzialu/\nCrawled: 2025-03-19 21:35:03\n\nInfrastruktura dydaktyczna Wydzia\u0142u Zarz\u0105dzania\n\nSale i baza dydaktyczna\n\nWydzia\u0142 Zarz\u0105dzania AGH dysponuje pi\u0119ciokondygnacyjnym budynkiem przy ul. Gramatyka 10 (D-14) o powierzchni u\u017cytkowej 4116,2 m\u00b2 oraz nowodobudowanym (w latach 2011-2015) pi\u0119ciokondygnacyjnym skrzyd\u0142em (D-14A) o powierzchni u\u017cytkowej 1245,37 m\u00b2.\n Wszystkie kondygnacje rozbudowy (opr\u00f3cz parteru) maj\u0105 dost\u0119p do istniej\u0105cej, w po\u0142udniowym skrzydle budynku, windy dla os\u00f3b niepe\u0142nosprawnych i s\u0105 po\u0142\u0105czone z istniej\u0105cym budynkiem poprzez system korytarzy wewn\u0119trznych i istniej\u0105c\u0105 klatk\u0105 schodow\u0105.\n\nW budynku D-14 znajduj\u0105 si\u0119: aula, cztery sale wyk\u0142adowe, trzy sale \u0107wiczeniowe, sze\u015b\u0107 laboratori\u00f3w komputerowych, biblioteka wydzia\u0142owa, bar studencki, szatnia oraz pokoje pracownicze.\n\nOpis\u00a0sal dydaktycznych z uwzgl\u0119dnieniem powierzchni>>\n\nW nowym budynku D-14A na parterze zlokalizowano trzy sale wyk\u0142adowe (w tym aula dla 150 os\u00f3b), na I i II pi\u0119trze umieszczono trzy sale wyk\u0142adowe, a na poziomie III pi\u0119tra po dwie sale wyk\u0142adowe oraz dwa laboratoria. Na poddaszu znajduj\u0105 si\u0119 pokoje biurowe z zapleczem sanitarnym i pomieszczeniem socjalnym.\n\nWydzia\u0142 posiada nowoczesne wyposa\u017cenie dydaktyczne, na kt\u00f3re sk\u0142adaj\u0105 si\u0119: projektory multimedialne, laptopy, rzutniki pisma, drukarki 3D, magnetowidy z TV, aparaty cyfrowe, kamery, Building Management System wspomagaj\u0105cy zarz\u0105dzanie salami, zestaw wideokonferencyjny umo\u017cliwiaj\u0105cy prowadzenie zaj\u0119\u0107 na odleg\u0142o\u015b\u0107 (e-learning)\n\nOpis sal dydaktycznych z uwzgl\u0119dnieniem wyposa\u017cenia>>\n\nLaboratoria i infrastruktura informatyczna\n\nWydzia\u0142 posiada pi\u0119\u0107 komputerowych laboratori\u00f3w dydaktycznych zlokalizowanych w budynku przy ulicy Gramatyka 10 (D-14), z tego trzy laboratoria podstawowe s\u0105 dost\u0119pne dla student\u00f3w Wydzia\u0142u w godzinach 8.00\u201320.00 tak\u017ce dla prac indywidualnych oraz zaj\u0119\u0107 dydaktycznych.\n\nWszystkie laboratoria s\u0105 pod\u0142\u0105czone do lokalnej strukturalnej sieci komputerowej o pr\u0119dko\u015bciach 100/1000 Mbit/s, a poprzez uczelnian\u0105 sie\u0107 komputerow\u0105 \u2013 do sieci Internet. Wszystkie laboratoria maj\u0105 zainstalowane na sta\u0142e projektory multimedialne z mo\u017cliwo\u015bci\u0105 bezprzewodowej transmisji obrazu. \nwyposa\u017cenie laboratori\u00f3w >>\n\nW ramach wydzia\u0142owej sieci komputerowej pracuje osiem g\u0142\u00f3wnych serwer\u00f3w realizuj\u0105cych zadania serwer\u00f3w plik\u00f3w, serwer\u00f3w aplikacji, serwera pocztowego, serwera WWW i serwer\u00f3w baz danych. Ka\u017cdy pracownik i student ma indywidualne konto dost\u0119pu do zasob\u00f3w i poczty elektronicznej. Na terenie Wydzia\u0142u umieszczonych jest kilka punkt\u00f3w dost\u0119powych do bezprzewodowej sieci komputerowej Wi-Fi uczelni. \nserwery >>\n\nBiblioteka wydzia\u0142owa\n\nBiblioteka WZ udost\u0119pnia zbiory odpowiadaj\u0105ce tematyce przedmiot\u00f3w wyk\u0142adanych na poszczeg\u00f3lnych kierunkach studi\u00f3w prowadzonych na wydziale. Zasoby biblioteki to ponad 20 tysi\u0119cy ksi\u0105\u017cek i ok. 150 tytu\u0142\u00f3w czasopism, widoczne w katalogu internetowym.\n\nPoza papierowymi wydaniami, pracownicy, doktoranci i studenci AGH maj\u0105 dost\u0119p do licencyjnych e-zasob\u00f3w (ksi\u0105\u017cek, czasopism, artyku\u0142\u00f3w, raport\u00f3w itp.) z dowolnego miejsca na \u015bwiecie. W\u015br\u00f3d najpopularniejszych s\u0105 : Business Source Complete, Emerald, ProQuest, Science Direct (Elsevier), Springer, JSTOR, Web of Science, Wiley Online Library oraz Ibuk Libra. Biblioteka dysponuje czytelni\u0105 czasopism, czytelni\u0105 do pracy zespo\u0142owej oraz czytelni\u0105 og\u00f3ln\u0105.\n\nStrona www biblioteki\n\nUdogodnienia dla os\u00f3b niepe\u0142nosprawnych\n\nBudynki D-14 i D-14A w ca\u0142o\u015bci s\u0105 dost\u0119pne dla os\u00f3b niepe\u0142nosprawnych. Pionow\u0105 komunikacj\u0119 zapewnia istniej\u0105ca w po\u0142udniowym skrzydle budynku winda dla os\u00f3b niepe\u0142nosprawnych. Na ka\u017cdej kondygnacji przewidziano toalety dostosowane dla os\u00f3b z niepe\u0142nosprawno\u015bciami, a wszystkie drzwi w budynkach posiadaj\u0105 wymagan\u0105 szeroko\u015b\u0107 dla w\u00f3zk\u00f3w inwalidzkich. Wjazd na poziom do budynk\u00f3w gwarantuje swobodny do nich dost\u0119p.\n\nPozosta\u0142a infrastuktura\n\nPomieszczenia na parterze budynku Wydzia\u0142 Zarz\u0105dzania przeznaczy\u0142 do dyspozycji student\u00f3w tj.: Strefa Studenta \u2013 wydzia\u0142owy barek, miejsce do pracy i spotka\u0144 student\u00f3w oraz punkt ksero i szatnia. Wydzia\u0142 u\u017cytkuje r\u00f3wnie\u017c na poziomie \u201e0\u201d komfortowe pomieszczenia dla dziekanat\u00f3w i administracji. W roku 2005 nadano budynkowi pierwsze cechy \u201einteligencji\u201d w postaci wjazdu na parking i wej\u015bcia do budynku przy u\u017cyciu karty identyfikacyjnej.\n\nStudia\n\nStudia licencjackie i in\u017cynierskie\n\nStudia magisterskie\n\nStudia po angielsku\n\nStudia doktoranckie\n\nStudia podyplomowe\n\nKursy i szkolenia\n\nKierunki studi\u00f3w\n\nJako\u015b\u0107 kszta\u0142cenia\n\nZintegrowany program rozwoju\n\nOrganizacja\n\nZesp\u00f3\u0142 Obs\u0142ugi Student\u00f3w studia stacjonarne\n\nZesp\u00f3\u0142 Obs\u0142ugi Student\u00f3w studia niestacjonarne\n\nInfrastruktura Wydzia\u0142u\n\ne-Wydzia\u0142\n\nWydzia\u0142\n\nO nas\n\nW\u0142adze Wydzia\u0142u\n\nJednostki naukowe\n\nLaboratoria\n\nAdministracja Wydzia\u0142u\n\nSamorz\u0105d student\u00f3w i doktorant\u00f3w\n\nWsp\u00f3\u0142praca\n\nGalerie\n\ncovid19\n\nDni otwarte\n\nNauka\n\nBadania i granty\n\nPost\u0119powania awansowe\n\nCzasopisma naukowe\n\nKonferencje naukowe\n\nNaukowy ruch studencki\n\nBiblioteka wydzia\u0142owa", "metadata": {"url": "https://www.zarz.agh.edu.pl/index.php/infrastruktura-wydzialu/", "title": "Infrastruktura Wydzia\u0142u | Wydzia\u0142 Zarz\u0105dzania AGH", "depth": 3, "duplicate": false, "content_hash": "a7cdee7ceda26806c126814d52f02204", "word_count": 601, "headings": [{"level": 1, "text": "Infrastruktura dydaktyczna Wydzia\u0142u Zarz\u0105dzania"}, {"level": 2, "text": "Sale i baza dydaktyczna"}, {"level": 2, "text": "Laboratoria i infrastruktura informatyczna"}, {"level": 2, "text": "Biblioteka wydzia\u0142owa"}, {"level": 2, "text": "Udogodnienia dla os\u00f3b niepe\u0142nosprawnych"}, {"level": 2, "text": "Pozosta\u0142a infrastuktura"}, {"level": 3, "text": "Studia"}, {"level": 3, "text": "Organizacja"}, {"level": 3, "text": "Wydzia\u0142"}, {"level": 3, "text": "Nauka"}, {"level": 3, "text": ""}, {"level": 3, "text": ""}, {"level": 3, "text": ""}, {"level": 3, "text": ""}]}}