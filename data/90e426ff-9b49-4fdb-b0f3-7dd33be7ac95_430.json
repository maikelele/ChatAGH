{"content": "#  Ewaluacja -- Biblioteka G\u0142\u00f3wna AGH \n\nURL: https://bg.agh.edu.pl/nauka/ewaluacja\nCrawled: 2025-03-19 22:38:51\n\nPrzejd\u017a do tre\u015bci\n\nPrzejd\u017a do stopki\n\n Ewaluacja \n\nEwaluacja to ocena jako\u015bci dzia\u0142alno\u015bci naukowej.\n\nNa wynik oceny dyscypliny naukowej sk\u0142adaj\u0105 si\u0119 indywidualne osi\u0105gni\u0119cia pracownik\u00f3w j\u0105 reprezentuj\u0105cych. Poszczeg\u00f3lnym dyscyplinom mo\u017ce zosta\u0107 przyznana kategoria naukowa z zakresu: A+, A, B+, B albo C. Od wynik\u00f3w oceny i przyznanej kategorii zale\u017c\u0105 uprawnienia do prowadzenia studi\u00f3w, szk\u00f3\u0142 doktorskich, nadawania stopni i tytu\u0142\u00f3w, a tak\u017ce kwota subwencji, czyli \u015brodk\u00f3w finansowych, kt\u00f3re Uczelnia otrzyma z bud\u017cetu pa\u0144stwa. W odr\u00f3\u017cnieniu od wcze\u015bniejszych parametryzacji ocena dokonana w 2022 roku obj\u0119\u0142a dyscypliny, nie jak wcze\u015bniej jednostki danego podmiotu. Podczas ewaluacji 2022 by\u0142y brane pod uwag\u0119 dyscypliny naukowe, a nie wydzia\u0142y. Aby uczelnia mog\u0142a zg\u0142osi\u0107 dan\u0105 dyscyplin\u0119 do ewaluacji, dyscyplina musia\u0142a by\u0107 reprezentowana przez min. 12 naukowc\u00f3w zaliczonych do liczby N. Liczba N to jest \u015brednia liczba pracownik\u00f3w (w przeliczeniu na pe\u0142ne etaty) zatrudnionych w jednostce w poszczeg\u00f3lnych latach przy prowadzeniu bada\u0144 naukowych lub prac rozwojowych w danej dyscyplinie. Warunkiem zaliczenia pracownika do liczby N jest przedstawienie dw\u00f3ch o\u015bwiadcze\u0144: o reprezentowanej dyscyplinie naukowej, albo artystycznej oraz o zgodzie do zaliczenia do pracownik\u00f3w prowadz\u0105cych dzia\u0142alno\u015b\u0107 naukow\u0105. Zmian dyscyplin mo\u017cna dokonywa\u0107 nie cz\u0119\u015bciej ni\u017c raz na dwa lata.\n\n Liczba pracownik\u00f3w uwzgl\u0119dnionych w liczbie N jest ustalana wed\u0142ug stanu na 31 grudnia ka\u017cdego roku obj\u0119tego ewaluacj\u0105. Liczba N dla ka\u017cdego podmiotu ustalana jest jako \u015brednia warto\u015bci okre\u015blonych w ka\u017cdym roku obj\u0119tym ewaluacj\u0105 na podstawie informacji zawartych w systemie \nPOL-on\n, wed\u0142ug stanu na 31 grudnia ka\u017cdego roku obj\u0119tego ewaluacj\u0105.\n\nKryteria ewaluacji\n\nEwaluacja przeprowadzona zosta\u0142a na podstawie nast\u0119puj\u0105cych kryteri\u00f3w:\n\nKryterium I: osi\u0105gni\u0119cia naukowe i tw\u00f3rcze\n\nOcena poziomu naukowego obj\u0119\u0142a publikacje (artyku\u0142y naukowe, monografie i rozdzia\u0142y w monografiach), a tak\u017ce przyznane patenty na wynalazki.\n\nKryterium II: efekty finansowe bada\u0144 naukowych\n\nEfekty finansowe ocenia si\u0119 na podstawie wysoko\u015bci \u015brodk\u00f3w pozyskanych na projekty badawcze w ramach konkurs\u00f3w organizowanych przez instytucje unijne, zagraniczne, NCBR, NCN i NPRH. W kryterium tym b\u0119dzie brana pod uwag\u0119 r\u00f3wnie\u017c komercjalizacja wynik\u00f3w bada\u0144 lub prac rozwojowych, a tak\u017ce prace naukowe realizowane na zlecenie podmiot\u00f3w spoza sektora szkolnictwa wy\u017cszego i nauki,\n\nKryterium III: wp\u0142yw dzia\u0142alno\u015bci\u00a0naukowej na funkcjonowanie spo\u0142ecze\u0144stwa i gospodarki\n\nOcen\u0119 wp\u0142ywu dzia\u0142alno\u015bci naukowej na funkcjonowanie spo\u0142ecze\u0144stwa i gospodarki przeprowadza si\u0119 na podstawie opis\u00f3w udowadniaj\u0105cych zwi\u0105zek mi\u0119dzy badaniami a funkcjonowaniem administracji, ochron\u0105 zdrowia, kultur\u0105 itp. Przy ocenie tego kryterium bierze si\u0119 pod uwag\u0119 tzw. studium indywidualnych przypadk\u00f3w, kt\u00f3re pozwala na rzetelny pomiar i ocen\u0119 wp\u0142ywu.\n\nLiczb\u0119 punkt\u00f3w przypisanych do danego czasopisma czy wydawnictwa, mo\u017cna sprawdzi\u0107 w \naktualnych wykazach czasopism naukowych \ni recenzowanych materia\u0142\u00f3w z konferencji mi\u0119dzynarodowych oraz wykazach wydawnictw publikuj\u0105cych recenzowane monografie naukowe.\u00a0\n\nRozporz\u0105dzenie Ministra Edukacji i Nauki z dnia 19 pa\u017adziernika 2021 r. zmieniaj\u0105ce rozporz\u0105dzenie w sprawie ewaluacji jako\u015bci dzia\u0142alno\u015bci naukowej\n\nProgram \u201eWsparcie dla czasopism naukowych\u201d\n\nPrzewodnik po systemie szkolnictwa wy\u017cszego i nauki\n\nEwaluacja jako\u015bci dzia\u0142alno\u015bci naukowej-przewodnik\n\nSloty publikacyjne (udzia\u0142y jednostkowe) to miara udzia\u0142u autora w publikacji.\n\nDla publikacji jednoautorskiej slot publikacyjny wynosi 1. Dla publikacji wieloautorskiej slot jest wyliczany zale\u017cnie od punktacji ca\u0142kowitej danej publikacji, liczby wsp\u00f3\u0142autor\u00f3w z danego podmiotu, danej dyscypliny i liczby wszystkich autor\u00f3w danej publikacji.\n W procesie ewaluacji uwzgl\u0119dnia si\u0119 \u015brednio 4 sloty jednego autora, zale\u017cnie od wymiaru i okresu zatrudnienia. Wybrane przyk\u0142ady wyliczenia udzia\u0142u osi\u0105gni\u0119\u0107 pracownika w procesie ewaluacji zamieszczono poni\u017cej:\n\nPrzyk\u0142ad 1\n\n2017-2020 - pracownik zatrudniony w pe\u0142nym wymiarze czasu pracy\n\nudzia\u0142 czasu pracy w dyscyplinie - 100%\n\n\u015brednia warto\u015b\u0107 iloczynu wymiaru czasu pracy i udzia\u0142u czasu pracy w dyscyplinie - 1\n\n4 (lata) x 1 (pe\u0142ny etat) x 1 (udzia\u0142 czasu pracy w dyscyplinie) = 4 sloty publikacyjne.\n\nPrzyk\u0142ad 2\n\n2017-2020 - pracownik zatrudniony na 0,75 etatu\n\nudzia\u0142 czasu pracy w dyscyplinie - 100%\n\n\u015brednia warto\u015b\u0107 iloczynu wymiaru czasu pracy i udzia\u0142u czasu pracy w dyscyplinie - 0,75\n\n4 (lata) x 0,75 (etatu) x 1 (dyscyplina) = 3 sloty publikacyjne\n\nPrzyk\u0142ad 3\n\n2017-2020 - pracownik zatrudniony na 0,5 etatu\u00a0\n\nudzia\u0142 czasu pracy w dyscyplinie - 0,75 etatu\n\n\u015brednia warto\u015b\u0107 iloczynu wymiaru czasu pracy i udzia\u0142u czasu pracy w dyscyplinie - 0,5\n\n4 (lata) x 0,5 (etatu) x 1 (dyscyplina) = 2 sloty publikacyjne\n\nPrzyk\u0142ad 4\n\n2017-2020 - pracownik zatrudniony w pe\u0142nym wymiarze czasu pracy\n\nudzia\u0142 czasu pracy w dyscyplinie A\u00a0- 0,75%, w dyscyplinie B - 0,25%\n\nDyscyplina A:\u00a04 (lata) x 0,75 (etatu) x 1 (dyscyplina) = 3 sloty publikacyjne\n Dyscyplina B:\u00a04 (lata) x 0,25 (etatu) x 1 x (dyscyplina) = 1 slot publikacyjny\n\nPrzyk\u0142ad 5\n\n2017-2018 -\u00a0pracownik zatrudniony w pe\u0142nym wymiarze czasu pracy\n\n2019-2021 -\u00a0pracownik zatrudniony na 0,75 etatu\n\nudzia\u0142 czasu pracy w dyscyplinie\u00a0A\u00a0- 0,75%, w dyscyplinie B - 0,25%\n\nDyscyplina A: 4 x ((1 dyscyplina x 0,75 etatu) + (1 dyscyplina x 0,75 etatu) + (0,75 dyscyplina x 0,75 etat) + (0,75 dyscyplina x 0,75 etat) + (0,75 dyscyplina x 0,75 etat))/5 = 2,55 slota publikacyjnego\u00a0\n Dyscyplina B:\u00a04 x ((1 dyscyplina x 0,25 etatu) + (1 dyscyplina x 0,25 etatu) + (0,75 dyscyplina\u00a0x 0,25 etat) + (0,75 dyscyplina\u00a0x 0,25 etat) + (0,75 dyscyplina\u00a0x 0,25 etat))/5 = 0,85 slota publikacyjnego\n\nStopka\n\nBiblioteka G\u0142\u00f3wna AGH wdra\u017ca system biblioteczny ALMA\nDofinansowano ze \u015brodk\u00f3w Ministra Kultury i Dziedzictwa Narodowego w ramach realizacji Narodowego Programu Rozwoju Czytelnictwa 2.0 na lata 2021\u20132025. \n\nBiblioteka G\u0142\u00f3wna Akademii G\u00f3rniczo-Hutniczej\nim. Stanis\u0142awa Staszica w Krakowie\nal. Mickiewicza 30, 30-059 Krak\u00f3w, pawilon U-1\ntel. +48 12 617 32 08\ne-mail: bgagh@bg.agh.edu.pl\n\nDost\u0119pno\u015b\u0107\nOchrona danych osobowych\nIntranet BG\nNewsletter BGinfo\nMapa strony\n\nFanpage BG AGH w serwisie Facebook\">\nFanpage AGH w serwisie Linkedin\">\nFanpage AGH w serwisie Instagram\">\nKana\u0142 BG AGH w serwisie YouTube\">\n\nBack", "metadata": {"url": "https://bg.agh.edu.pl/nauka/ewaluacja", "title": " Ewaluacja -- Biblioteka G\u0142\u00f3wna AGH ", "depth": 3, "duplicate": false, "content_hash": "a9966365eb68c0d6205e4bf004bb274f", "word_count": 889, "headings": [{"level": 1, "text": "Ewaluacja"}, {"level": 3, "text": "Ewaluacja to ocena jako\u015bci dzia\u0142alno\u015bci naukowej."}, {"level": 2, "text": "Kryteria ewaluacji"}, {"level": 3, "text": "Kryterium I: osi\u0105gni\u0119cia naukowe i tw\u00f3rcze"}, {"level": 3, "text": "Kryterium II: efekty finansowe bada\u0144 naukowych"}, {"level": 3, "text": "Kryterium III: wp\u0142yw dzia\u0142alno\u015bci\u00a0naukowej na funkcjonowanie spo\u0142ecze\u0144stwa i gospodarki"}, {"level": 3, "text": "Sloty publikacyjne (udzia\u0142y jednostkowe) to miara udzia\u0142u autora w publikacji."}, {"level": 4, "text": "Przyk\u0142ad 1"}, {"level": 4, "text": "Przyk\u0142ad 2"}, {"level": 4, "text": "Przyk\u0142ad 3"}, {"level": 4, "text": "Przyk\u0142ad 4"}, {"level": 4, "text": "Przyk\u0142ad 5"}, {"level": 2, "text": "Stopka"}]}}