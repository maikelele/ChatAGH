{"content": "#  POB 5 -- Inicjatywa Doskona\u0142o\u015bci \u2013 Uczelnia Badawcza \n\nURL: https://www.idub.agh.edu.pl/priorytetowe-obszary-badawcze/pob-5\nCrawled: 2025-03-19 22:38:23\n\nPrzejd\u017a do tre\u015bci\n\nPrzejd\u017a do stopki\n\n POB 5 \n\n\u0179r\u00f3d\u0142a inspiracji w strukturach i procesach zachodz\u0105cych w naturze mo\u017cna odnale\u017a\u0107 w wielu pracach badawczych prowadzonych w AGH przez interdyscyplinarne zespo\u0142y anga\u017cuj\u0105ce fizyk\u00f3w, chemik\u00f3w, informatyk\u00f3w oraz in\u017cynier\u00f3w uprawiaj\u0105cych in\u017cynieri\u0119 materia\u0142ow\u0105, mechaniczn\u0105 czy biomedyczn\u0105. Inspirowane natur\u0105 badania w dyscyplinie nauk fizycznych obejmuj\u0105 wykorzystanie wsp\u00f3\u0142czesnych technik spektroskopowych do mikro-/nano- obrazowania i poznawania materia\u0142\u00f3w biomedycznych, jak r\u00f3wnie\u017c zachodz\u0105cych w nich proces\u00f3w, z zaanga\u017cowaniem nowoczesnych metod modelowania. Informatyka tak\u017ce wykorzystuje szereg algorytm\u00f3w inspirowanych przez natur\u0119. Sieci neuronowe, algorytmy mr\u00f3wkowe i genetyczne, programowanie ewolucyjne i systemy wieloagentowe to tylko kilka przyk\u0142ad\u00f3w. Badacze wykorzystuj\u0105 te metody do modelowania danych, do symulacji zjawisk naturalnych i do rozwi\u0105zywania problem\u00f3w optymalizacyjnych. Obserwacja i na\u015bladowanie naturalnych proces\u00f3w zachodz\u0105cych w przyrodzie jest r\u00f3wnie\u017c inspiracj\u0105 do projektowania materia\u0142\u00f3w, proces\u00f3w czy technologii ograniczaj\u0105cych zu\u017cycie energii i materia\u0142\u00f3w, przy jednoczesnym zwi\u0119kszeniu wydajno\u015bci pracy. Naukowcy z AGH podejmuj\u0105 liczne pr\u00f3by opracowania metod wykorzystania \u015bwiat\u0142a do nap\u0119dzania reakcji chemicznych na wz\u00f3r reakcji fotosyntezy. Innym przyk\u0142adem s\u0105 memrystory, zwane r\u00f3wnie\u017c sztucznymi synapsami, kt\u00f3rych pocz\u0105tek wywodzi si\u0119 z inspiracji m\u00f3zgiem, a prace nad nimi prowadzone s\u0105 w celu zwi\u0119kszenia inteligencji maszyn. Badacze opracowuj\u0105 biomateria\u0142y polimerowe i kompozytowe o budowie biomimetycznej wzbogacone w no\u015bniki lek\u00f3w, wspieraj\u0105ce odbudow\u0119 i stymuluj\u0105ce regeneracj\u0119 uszkodze\u0144 oraz ubytk\u00f3w tkanki. Wnikliwa obserwacja natury pozwala im projektowa\u0107 skuteczne rozwi\u0105zania dla in\u017cynierii biomedycznej \u2013 wzorem paj\u0105ka tkaj\u0105cego sie\u0107 tworz\u0105 na przyk\u0142ad elektroprz\u0119dzone rusztowania stosowane w in\u017cynierii tkankowej. Interdyscyplinarno\u015b\u0107 i inspiracja natur\u0105 czyni\u0105 ten obszar bada\u0144 szczeg\u00f3lnie atrakcyjnym i bogatym w wyzwania naukowe.\n\nDziedziny nauki i\u00a0dyscypliny naukowe\n\nObszary tematyczne zgodne z\u00a0klasyfikacj\u0105\n Subject Categories\n\n(baza Web of Science)\n\nObszary tematyczne zgodne z\u00a0klasyfikacj\u0105\n All Science Journal Classification\n\n(baza Scopus)\n\n2.3 - Dziedzina nauk in\u017cynieryjno-technicznych;\n dyscyplina: informatyka techniczna i telekomunikacja\n\n 2.4 - Dziedzina nauk in\u017cynieryjno-technicznych;\n dyscyplina: in\u017cynieria biomedyczna\n\n 2.5 - Dziedzina nauk in\u017cynieryjno-technicznych;\n dyscyplina: in\u017cynieria chemiczna\n\n 2.7 - Dziedzina nauk in\u017cynieryjno-technicznych;\n dyscyplina: in\u017cynieria materia\u0142owa\n\n 6.5 - Dziedzina nauk \u015bcis\u0142ych i\u00a0przyrodniczych;\n dyscyplina: nauki chemiczne\n\n 6.6 - Dziedzina nauk \u015bcis\u0142ych i\u00a0przyrodniczych;\n dyscyplina: nauki fizyczne\n\n\u2500 Biochemistry & Molecular Biology\n \u2500 Chemistry, Applied\n \u2500 Computer Science, Artificial Intelligence\n \u2500 Computer Science, Cybernetics\n \u2500 Computer Science, Interdisciplinary Applications\n \u2500 Engineering, Biomedical\n \u2500 Health Care Sciences & Services\n \u2500 Materials Science, Ceramics\n \u2500 Materials Science, Characterization & Testing\n \u2500 Medical Informatics\n \u2500 Neurosciences\n \u2500 Radiology, Nuclear Medicine & Medical Imaging\n \u2500 Social Sciences, Biomedical\n\n\u2500 Artificial Intelligence\n \u2500 Human-Computer Interaction\n \u2500 Information Systems\n \u2500 Signal Processing\n \u2500 Biomedical Engineering\n \u2500 General Neuroscience\n \u2500 Neuroscience (miscellaneous)\n \u2500 Radiological and Ultrasound Technology\n\nStopka\n\n \u00a9 2024 Inicjatywa Doskona\u0142o\u015bci \u2013 Uczelnia Badawcza\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://www.idub.agh.edu.pl/priorytetowe-obszary-badawcze/pob-5", "title": " POB 5 -- Inicjatywa Doskona\u0142o\u015bci \u2013 Uczelnia Badawcza ", "depth": 3, "duplicate": false, "content_hash": "fb13316fb1ccd672f94184b75ea9a277", "word_count": 423, "headings": [{"level": 1, "text": "POB 5"}, {"level": 2, "text": "Stopka"}]}}