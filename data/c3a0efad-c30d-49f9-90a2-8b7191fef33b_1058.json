{"content": "# Dan Maniu Du\u015fe \u2013 Historia AGH\n\nURL: https://historia.agh.edu.pl/wiki/Dan_Maniu_Du%C5%9Fe\nCrawled: 2025-03-19 21:09:29\n\nDan Maniu Du\u015fe\n\nZ Historia AGH\n\nDan Maniu Du\u015fe\n\nNazwisko\n\nDu\u015fe\n\nImi\u0119 / imiona\n\nDan Maniu\n\nTytu\u0142y / stanowiska\n\nProf.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n10 lutego 1951\n\nMiejsce urodzenia\n\nKlu\u017c-Napoka\n\nDyscyplina/specjalno\u015bci\n\nin\u017cynieria\n, \nzarz\u0105dzanie\n\nRok przyznania doktoratu h.c. AGH\n\n2012\n\nPow\u00f3d przyznania doktoratu h.c. AGH\n\nza osi\u0105gni\u0119cia naukowe w\u00a0obszarze g\u00f3rnictwa nafty i\u00a0gazu, efektywn\u0105 wp\u00f3\u0142prac\u0119 tak naukow\u0105 jak i\u00a0w\u00a0zakresie kszta\u0142cenia kadr z\u00a0Akademii G\u00f3rniczo-Hutniczej, dzia\u0142alno\u015b\u0107 na rzecz kultury i\u00a0nauki polskiej w\u00a0Rumunii, w\u00a0szczeg\u00f3lno\u015bci w\u00a0\u015brodowiskach naukowych i\u00a0technicznych\n\nProf. \nDan Maniu Du\u015fe\n (1951-)\n\nDyscyplina/specjalno\u015bci: in\u017cynieria, zarz\u0105dzanie\n\nNota biograficzna\n\nUrodzi\u0142 si\u0119 w 10 lutego 1951 roku, w rumu\u0144skiej miejscowo\u015bci Klu\u017cu-Napoce. \n\nZ edukacj\u0105 oraz in\u017cynieri\u0105 jest zwi\u0105zany od najm\u0142odszych lat, gdy\u017c jedno z jego rodzic\u00f3w by\u0142o profesorem, a drugie - in\u017cynierem.\n\nW 1975 roku otrzyma\u0142 dyplom in\u017cyniera mechaniki Politechniki Bukareszta\u0144skiej. W 1991 roku uzyska\u0142 stopie\u0144 naukowy doktora nauk technicznych na Politechnice w Timi\u0219oarze. W latach 1993-2000 habilitacja w dziedzinie zarz\u0105dzania przemys\u0142owego na Missouri University of Columbia w Stanach Zjednoczonych. Prac\u0119 naukowo-zawodow\u0105 podj\u0105\u0142 w 1979 roku na Uniwersytecie im. Luciana Blagi w Sibiu. Od 1996 roku profesor tytularny na Uniwersytecie, na Wydziale In\u017cynierii, pe\u0142ni\u0142 r\u00f3wnie\u017c funkcj\u0119 dziekana i prorektora ds. koordynacji zarz\u0105dzania dydaktyk\u0105.\n\nW 1992 roku zosta\u0142 mianowany przez Senat Uniwersytetu im. Luciana Blagi w Sibiu na dyrektora zespo\u0142u rumu\u0144skiego w ameryka\u0144sko-rumu\u0144skim programie wsp\u00f3\u0142pracy dwustronnej zatytu\u0142owanym \u201eReforma studi\u00f3w uniwersyteckich w dziedzinie zarz\u0105dzania i biznesu\u201d. Dzi\u0119ki temu na Wydziale In\u017cynierii powsta\u0142 Zak\u0142ad Ekonomii In\u017cynierskiej. W 2000 roku dzi\u0119ki pozytywnej naukowej i zawodowej weryfikacji dokonanej przez Senat Uniwersytetu im. Luciana Blagi w Sibiu oraz rumu\u0144skie Ministerstwo Edukacji i Bada\u0144 Naukowych otrzyma\u0142 posad\u0119 koordynatora naukowego ds. studi\u00f3w doktoranckich na kierunku \u201ein\u017cynieria i zarz\u0105dzanie\u201d. W 2007 roku zosta\u0142 wybrany i mianowany przez rumu\u0144skie Ministerstwo Edukacji i Bada\u0144 Naukowych na cz\u0142onka narodowej komisji weryfikuj\u0105cej i przyznaj\u0105cej tytu\u0142y naukowe oraz, po pozytywnej ewaulacji na poziomie krajowym, na stanowisko wizytatora plac\u00f3wek o\u015bwiatowych z ramienia Rumu\u0144skiej Agencji ds. Oceny Jako\u015bci Szkolnictwa Wy\u017cszego.\n\nWsp\u00f3\u0142pracuje z Akademi\u0105 G\u00f3rniczo-Hutnicz\u0105 od roku 2000, przede wszystkim z Wydzia\u0142ami: Wiertnictwa, Nafty i Gazy oraz In\u017cynierii Mechanicznej i Robotyki. G\u0142\u00f3wnie w obszarze zwi\u0105zanym z pracami nad rozwojem studi\u00f3w w dziedzinie in\u017cynierii gazowniczej w Sibiu i Krakowie. Bra\u0142 udzia\u0142 mi\u0119dzy innymi w europejskim grancie Leonardo da Vinci, kierowanym przez AGH, kt\u00f3ry zako\u0144czy\u0142 si\u0119 utworzeniem pierwszego europejskiego programu kszta\u0142cenia zdalnego w dziedzinie in\u017cynierii gazownictwa. Od 2008 roku wyk\u0142ada na Wydziale Wiertnictwa Nafty i Gazu AGH jako profesor wizytuj\u0105cy.\n\nW swoim dorobku ma ponad 130 publikacji naukowych oraz program\u00f3w rozwojowo-badawczych w dziedzinie in\u017cynierii przemys\u0142owej oraz zarz\u0105dzania, koordynacje projekt\u00f3w doktoranckich oraz nadz\u00f3r nad wieloma projektami habilitacyjnymi w dziedzinie bada\u0144 i rozwoju.\n\nCz\u0142onek Ameryka\u0144skiego Towarzystwa Kszta\u0142cenia In\u017cynier\u00f3w (American Society for Engineering Education - ASEE), Europejskiego Stowarzyszenia Edukacji In\u017cynierskiej (European Society for Engineering Education - SEFI), Europejskiej Federacji Krajowych Stowarzysze\u0144 In\u017cynierskich (European Federation of National Engineering Associations - FEANI), Niemieckiego Stowarzyszenia In\u017cynier\u00f3w (Verein Deutscher Ingenieure - VDI), G\u0142\u00f3wnego Stowarzyszenia In\u017cynier\u00f3w w Rumunii (General Assiociation of Engineers in Romania - AGIR), Rumu\u0144skiego Akademickiego Towarzystwa Zarz\u0105dzania (Romanian Academic Society of Management - SAMRO), cz\u0142onek zagranicznej Akademii In\u017cynierskiej w Polsce.\n\nOdznaczenia i nagrody\n\nOrder Oficerski za Zas\u0142ugi w Dziedzinie Edukacji (za wk\u0142ad w rozw\u00f3j rumu\u0144skiego szkolnictwa wy\u017cszego), Z\u0142oty Medal Uniwersytetu im. Luciana Blagi w Sibiu\n\n\u0179r\u00f3d\u0142a do biogramu\n\nKsi\u0105\u017cki\n\nProfesor Dan Maniu Du\u015fe Doktorem Honoris Causa Akademii G\u00f3rniczo-Hutniczej im. Stanis\u0142awa Staszica w\u00a0Krakowie\u00a0: Krak\u00f3w, 21 wrze\u015bnia 2012. Krak\u00f3w [2012], 69 s., [foto]\n\nArtyku\u0142y\n\nProfesor Dan Maniu Du\u015fe Doktorem Honoris Causa AGH. \nBiuletyn AGH\n 2012, nr 58, s. [68], [foto]\n\n[\nProtok\u00f3\u0142 z Posiedzenia Senatu AGH...\n 28.03.2012], s.\u00a02, 16, 55\n\nSiemek J.: Profesor Dan Maniu Du\u015fe Doktorem Honoris Causa AGH. \nBiuletyn AGH\n 2012, nr 58, s. 16-18, [foto]\n\nstan na dzie\u0144 29.03.2023\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Dan_Maniu_Du\u015fe&oldid=77207\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/wiki/Dan_Maniu_Du%C5%9Fe", "title": "Dan Maniu Du\u015fe \u2013 Historia AGH", "depth": 2, "duplicate": false, "content_hash": "fe7b1404d125734919f18179485898f0", "word_count": 617, "headings": [{"level": 1, "text": "Dan Maniu Du\u015fe"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}]}}