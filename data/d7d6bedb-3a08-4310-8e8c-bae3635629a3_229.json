{"content": "# Prof. Jerzy Lis przewodnicz\u0105cym Rady Naukowej ds. Strategicznych Kierunk\u00f3w Rozwoju Ma\u0142opolski-- Serwis Akademii G\u00f3rniczo-Hutniczej \n\nURL: https://www.agh.edu.pl/aktualnosci/detail/prof-jerzy-lis-przewodniczacym-rady-naukowej-ds-strategicznych-kierunkow-rozwoju-malopolski\nCrawled: 2025-03-19 21:59:49\n\nfot. \u017ar\u00f3d\u0142o malopolska.pl \n\n Prof. Jerzy Lis przewodnicz\u0105cym Rady Naukowej ds. Strategicznych Kierunk\u00f3w Rozwoju Ma\u0142opolski \n\n 30/08/2024 \n\n Rektor AGH prof. Jerzy Lis zosta\u0142 wybrany na nowego przewodnicz\u0105cego Rady Naukowej ds. Strategicznych Kierunk\u00f3w Rozwoju Ma\u0142opolski. Rada stanowi wa\u017cne gremium, w kt\u00f3rym \u015brodowiska naukowe, gospodarcze i samorz\u0105dowe Ma\u0142opolski spotykaj\u0105 si\u0119 oraz rozmawiaj\u0105 o wa\u017cnych i strategicznych zagadnieniach dotycz\u0105cych przysz\u0142o\u015bci regionu. \n\nPrzedstawiciele Rady Naukowej ds. Strategicznych Kierunk\u00f3w Rozwoju Ma\u0142opolski bior\u0105 udzia\u0142 w wielu kluczowych dla regionu wydarzeniach. To szacowne grono, skupiaj\u0105ce wybitnych naukowc\u00f3w z r\u00f3\u017cnych dziedzin, sta\u0142o si\u0119 wa\u017cnym czynnikiem dynamicznego rozwoju Ma\u0142opolski. Bardzo aktywna dzia\u0142alno\u015b\u0107 rady wpisuje si\u0119 r\u00f3wnie\u017c w Strategi\u0119 Rozwoju Wojew\u00f3dztwa \u201eMa\u0142opolska 2030\u201d.\n\nDzia\u0142alno\u015b\u0107 Rady Naukowej ds. Strategicznych Kierunk\u00f3w Rozwoju Ma\u0142opolski zainaugurowano w po\u0142owie 2021 r. Podpisane w\u00f3wczas uroczy\u015bcie w krakowskich Sukiennicach dwustronne porozumienia oraz kolejne spotkania z rektorami ma\u0142opolskich uczelni wy\u017cszych zbudowa\u0142y mocny fundament pod d\u0142ugofalow\u0105 wsp\u00f3\u0142prac\u0119 pomi\u0119dzy Wojew\u00f3dztwem Ma\u0142opolskim a funkcjonuj\u0105cymi w regionie uczelniami wy\u017cszymi. By\u0142a to pierwsza taka inicjatywa w Polsce.\n\nPosiedzenie Rady, podczas kt\u00f3rego wybrano nowego przewodnicz\u0105cego, odby\u0142o si\u0119 28 sierpnia 2024 r. pod przewodnictwem Marsza\u0142ka Wojew\u00f3dztwa Ma\u0142opolskiego \u0141ukasza Sm\u00f3\u0142ki.\n\nPowr\u00f3t", "metadata": {"url": "https://www.agh.edu.pl/aktualnosci/detail/prof-jerzy-lis-przewodniczacym-rady-naukowej-ds-strategicznych-kierunkow-rozwoju-malopolski", "title": "Prof. Jerzy Lis przewodnicz\u0105cym Rady Naukowej ds. Strategicznych Kierunk\u00f3w Rozwoju Ma\u0142opolski-- Serwis Akademii G\u00f3rniczo-Hutniczej ", "depth": 3, "duplicate": false, "content_hash": "4f7ef35a4c69ad1559037f6e0e28b9bf", "word_count": 173, "headings": [{"level": 1, "text": "Prof. Jerzy Lis przewodnicz\u0105cym Rady Naukowej ds. Strategicznych Kierunk\u00f3w Rozwoju Ma\u0142opolski"}, {"level": 2, "text": "Inne artyku\u0142y z kategorii Nauka"}, {"level": 2, "text": "Najnowsze artyku\u0142y"}, {"level": 2, "text": "Stopka"}]}}