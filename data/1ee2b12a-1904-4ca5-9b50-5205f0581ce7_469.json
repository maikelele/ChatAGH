{"content": "#  Popularyzacja nauki -- Akademickie Centrum Materia\u0142\u00f3w i Nanotechnologii \n\nURL: https://acmin.agh.edu.pl/edukacja/popularyzacja-nauki\nCrawled: 2025-03-19 21:38:24\n\nPrzejd\u017a do tre\u015bci\n\nPrzejd\u017a do stopki\n\n Popularyzacja nauki \n\nNajbardziej zale\u017ca\u0142o mi na tym, by\u015bcie potrafili doceni\u0107 pi\u0119kno tego \u015bwiata i dowiedzieli si\u0119, jak patrz\u0105 na niego fizycy, co w moim przekonaniu stanowi o prawdziwej kulturze naszych czas\u00f3w.\n\nMa\u0142opolska Noc Naukowc\u00f3w\n\nSpotkajmy si\u0119 na corocznym wydarzeniu\u00a0wsp\u00f3\u0142organizowanym przez \nUrz\u0105d Marsza\u0142kowski Wojew\u00f3dztwa Ma\u0142opolskiego\n\u00a0i po\u015bwi\u0119conym nauce. Razem odkryjmy fascynuj\u0105cy \u015bwiat eksperymentalnej fizyki, chemii i in\u017cynierii materia\u0142owej. Podczas pobytu u nas b\u0119dziecie mieli okazj\u0119 zwiedzi\u0107 nasze laboratoria i porozmawia\u0107 z naszymi naukowcami na temat nanotechnologii, wytwarzania materia\u0142\u00f3w pocz\u0105wszy od nanocz\u0105stek i cienkich warstw, a\u017c po tr\u00f3jwymiarowe struktury uzyskiwane w ultraczystych laboratoriach, tzw. cleanroom. Przedstawimy Wam tak\u017ce proces analizy w\u0142a\u015bciwo\u015bci tych materia\u0142\u00f3w oraz zaskakuj\u0105ce zjawiska obserwowane w skali nano.\n\nWi\u0119cej szczeg\u00f3\u0142\u00f3w na temat programu i rejestracji na to wydarzenie znajdziecie \ntutaj\n.\n\nDo zobaczenia wkr\u00f3tce!\n\nDzie\u0144 otwarty AGH\u00a0\n\nZastanawiasz si\u0119 nad wyborem przysz\u0142ej \u015bcie\u017cki zawodowej? Interesujesz si\u0119 badaniami naukowymi zwi\u0105zanymi z nanotechnologi\u0105 oraz wytwarzaniem i badaniem innowacyjnych materia\u0142\u00f3w przy u\u017cyciu nowoczesnych technologii? Chcia\u0142by\u015b si\u0119 dowiedzie\u0107 wi\u0119cej o naszej ofercie naukowo-badawczej? To \u015bwietnie!\n\nZapraszamy Ci\u0119 na Dzie\u0144 Otwarty AGH, gdzie b\u0119dziesz m\u00f3g\u0142 zapozna\u0107 si\u0119 z ofert\u0105 naszych wydzia\u0142\u00f3w, a my opowiemy Ci, czym na co dzie\u0144 zajmujemy si\u0119 w ACMiN. Dowiesz si\u0119 wi\u0119cej na temat\u00a0 prowadzonych u nas bada\u0144 naukowych oraz jak mo\u017cesz rozwija\u0107 si\u0119 razem z nami ju\u017c od pierwszych dni studi\u00f3w.\n\nJednym z naszych dedykowanych program\u00f3w dla wybitnych kandydat\u00f3w jest projekt \n\"Prymusi AGH 2.0\"\n, w ramach kt\u00f3rego oferujemy kurs w j\u0119zyku angielskim o nazwie \n\"Introduction to nanotechnology \u2013 from fabrication to functional micro and nanodevices\"\n.\n\nWi\u0119cej informacji na temat aktualnych termin\u00f3w Dnia Otwartego znajdziesz na \nstronie wydarzenia\n.\n\nSerdecznie zapraszamy!\n\nFestiwal Nauki i Sztuki\n\nW wiosennym wydaniu spotkajmy si\u0119 razem w trakcie\n Festiwalu Nauki i Sztuki\n na Krakowskim Rynku. Postaramy si\u0119 Was przekona\u0107, \u017ce nauka mo\u017ce by\u0107 wyj\u0105tkowo interesuj\u0105cym zaj\u0119ciem zar\u00f3wno dla dzieci, jak i doros\u0142ych, kt\u00f3re rozbudza kreatywno\u015b\u0107, ciekawo\u015b\u0107 oraz ch\u0119\u0107 poznawania praw Natury.\n\nWprowadzimy Was do \u015bwiata nanomagnetyzmu, in\u017cynierii materia\u0142owej, biotechnologii, mikroskopii oraz oblicze\u0144 kwantowych. Przybli\u017cymy Wam zjawiska, kt\u00f3re s\u0105 odpowiedzialne za szczeg\u00f3lne w\u0142a\u015bciwo\u015bci nanomateria\u0142\u00f3w. Dowiecie si\u0119 tak\u017ce, jak zaawansowana aparatura jest wykorzystywana do konstruowania i badania jednych z najmniejszych istniej\u0105cych uk\u0142ad\u00f3w oraz jak\u0105 rol\u0119 odgrywaj\u0105 nowoczesne materia\u0142y we wsp\u00f3\u0142czesnej technologii, m.in. w energetyce, elektronice czy medycynie.\n\nMamy nadziej\u0119, \u017ce to weekendowe wydarzenie b\u0119dzie dla Was inspiracj\u0105 do zg\u0142\u0119biania fascynuj\u0105cego \u015bwiata nauki.\n\nO szczeg\u00f3\u0142ach programu mo\u017cecie dowiedzie\u0107 si\u0119 ze \nstrony internetowej\n Festiwalu oraz \u015bledz\u0105c \nmedia spo\u0142eczno\u015bciowe\n.\n\nSerdecznie zapraszamy!\n\nStopka\n\nDla pracownik\u00f3w AGH\n\nBiblioteka G\u0142\u00f3wna AGH\n\nUczelnia badawcza IDUB AGH\n\nCentrum Obs\u0142ugi Projekt\u00f3w e-COP AGH\n\n \u00a9 2024 Akademickie Centrum Materia\u0142\u00f3w i Nanotechnologii\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://acmin.agh.edu.pl/edukacja/popularyzacja-nauki", "title": " Popularyzacja nauki -- Akademickie Centrum Materia\u0142\u00f3w i Nanotechnologii ", "depth": 3, "duplicate": false, "content_hash": "a6793b795bc42fc263bf41a6255c912d", "word_count": 431, "headings": [{"level": 1, "text": "Popularyzacja nauki"}, {"level": 1, "text": "Dzie\u0144 otwarty AGH"}, {"level": 1, "text": "Festiwal Nauki i Sztuki"}, {"level": 2, "text": "Stopka"}]}}