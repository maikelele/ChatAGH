{"content": "# Stefan W\u0119grzyn \u2013 Historia AGH\n\nURL: https://historia.agh.edu.pl/wiki/Stefan_W%C4%99grzyn\nCrawled: 2025-03-19 21:09:51\n\nStefan W\u0119grzyn\n\nZ Historia AGH\n\nStefan W\u0119grzyn\n\nNazwisko\n\nW\u0119grzyn\n\nImi\u0119 / imiona\n\nStefan\n\nTytu\u0142y / stanowiska\n\nProf. zw. dr in\u017c.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n20 maja 1925\n\nMiejsce urodzenia\n\nKrak\u00f3w\n\nData \u015bmierci\n\n28 lipca 2011\n\nMiejsce \u015bmierci\n\nGliwice\n\nDyscyplina/specjalno\u015bci\n\nautomatyka\n, \ninformatyka\n\nRok przyznania doktoratu h.c. AGH\n\n1989\n\nPow\u00f3d przyznania doktoratu h.c. AGH\n\nza zas\u0142ugi dla rozwoju nauki w\u00a0zakresie teorii proces\u00f3w rozwoju (technologii informatycznych) stan\u00f3w nieustalonych w\u00a0uk\u0142adach dynamicznych oraz stabilno\u015bci w\u00a0przestrzeniach Banacha, r\u00f3wnanie Gille'a-W\u0119grzyna, a\u00a0tak\u017ce za tw\u00f3rcz\u0105 wsp\u00f3\u0142prac\u0119 z\u00a0nasz\u0105 Uczelni\u0105\n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, \nKrzy\u017c Oficerski Orderu Odrodzenia Polski\n, \nKrzy\u017c Komandorski Orderu Odrodzenia Polski\n, \nKrzy\u017c Komandorski z Gwiazd\u0105 Orderu Odrodzenia Polski\n, \nPa\u0144stwowa Nagroda I stopnia\n, \nPa\u0144stwowa Nagroda II stopnia\n\nProf. zw. dr in\u017c. \nStefan W\u0119grzyn\n (1925-2011)\n\nDyscyplina/specjalno\u015bci: automatyka, informatyka\n\nNota biograficzna\n\nUrodzi\u0142 si\u0119 20 maja 1925 maja w\u00a0Krakowie. Zmar\u0142 28 lipca 2011 roku w Gliwicach i zosta\u0142 pochowany na Cmentarzu Centralnym w\u00a0Gliwicach.\n\nSzko\u0142\u0119 powszechn\u0105 i gimnazjum uko\u0144czy\u0142 w Borys\u0142awiu. W czasie okupacji zacz\u0105\u0142 ucz\u0119szcza\u0107 do szko\u0142y \u015bredniej oraz pracowa\u0107 w przemy\u015ble naftowym - by\u0142 pomocnikiem maszynisty. W 1943 roku zda\u0142 matur\u0119, w ramach tajnego nauczania z zakresu liceum matematyczno-fizycznego. Wy\u017csze studia techniczne rozpocz\u0105\u0142 w\u00a01944 roku na Wydziale Elektrycznym Lwowskiego Instytutu Politechnicznego, kt\u00f3re kontynuowa\u0142 i\u00a0uko\u0144czy\u0142 w\u00a01949\u00a0roku w\u00a0Politechnice \u015al\u0105skiej w\u00a0Gliwicach. Doktor nauk technicznych (1951), doktor fizyki Uniwersytetu w\u00a0Tuluzie (1960), profesor nadzwyczajny (1961), profesor zwyczajny (1968).\n\nPrzebieg pracy zawodowej: Politechnika \u015al\u0105ska w Gliwicach - asystent (1949-1954), docent (1954-1961), profesor (od 1961), kierownik Katedry Teorii Regulacji (1961-1968), kierownik Katedry Kompleksowych System\u00f3w Sterowania (1968-1975), dyrektor Instytutu Informatyki (1972-1995), PAN w Warszawie: zast\u0119pca dyrektora ds. nauki Instytutu Automatyki (1953-1969), dyrektor Instytutu Informatyki Teoretycznej i Stosowanej (od 1968).\n\nZaanga\u017cowany do pracy w Katedrze Podstaw Elektrotechniki Politechniki \u015al\u0105skiej skoncentrowa\u0142 swe zainteresowania naukowe, jako jeden z nielicznych w Polsce, na zagadnieniach stan\u00f3w nieustalonych w obwodach elektrycznych. Prowadzi\u0142 badania dotycz\u0105ce: metod i analizy uk\u0142ad\u00f3w dynamicznych, system\u00f3w rozwijaj\u0105cych si\u0119 - genetyka proces\u00f3w rozwoju zbior\u00f3w opartych o przekszta\u0142cenia ich poszczeg\u00f3lnych element\u00f3w, informatyka rozumiana jako dziedzina o ruchu i przekszta\u0142caniu informacji.\n\nAutor oko\u0142o 120 prac oryginalnych, 10 ksi\u0105\u017cek, kilku patent\u00f3w. Promotor kilkudziesi\u0119ciu prac doktorskich.\n\nCz\u0142onek rzeczywisty PAN, cz\u0142onek czynny PAU. Przewodnicz\u0105cy Komitetu Narodowego ds. Wsp\u00f3\u0142pracy z Mi\u0119dzynarodow\u0105 Federacj\u0105 Przetwarzania Informacji (IFIP).\n\nDoktor honoris causa Uniwersytetu w\u00a0Lille we Francji (1973), Uniwersytetu w\u00a0Sherbrook w\u00a0Kanadzie (1977), Politechniki \u015al\u0105skiej w\u00a0Gliwicach (1988), \nAkademii G\u00f3rniczo-Hutniczej\n w\u00a0Krakowie (1989) oraz Politechniki Rzeszowskiej (2004).\n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, \nKrzy\u017c Oficerski Orderu Odrodzenia Polski\n, \nKrzy\u017c Komandorski Orderu Odrodzenia Polski\n, \nKrzy\u017c Komandorski z Gwiazd\u0105 Orderu Odrodzenia Polski\n, Tytu\u0142 de l'Ordre des Palmes Acad\u00e9miques Chevalier i Officier, Medal PAN im. M. Kopernika, Krzy\u017c Armii Krajowej, \nPa\u0144stwowa Nagroda I stopnia\n, \nPa\u0144stwowa Nagroda II stopnia\n i inne\n\n\u0179r\u00f3d\u0142a do biogramu\n\nKsi\u0105\u017cki\n\nStefan W\u0119grzyn\u00a0: in memoriam\u00a0: praca zbiorowa. Pod red. A. Kwietnia, P. Gaja. Gliwice 2012, 108 s., [foto]\n\nWsp\u00f3\u0142cze\u015bni uczeni polscy\u00a0: s\u0142ownik biograficzny. T. 4\u00a0: S-\u017b. Red. nauk. J. Kapu\u015bcik. Warszawa 2002, s. 636, [foto]\n\nArtyku\u0142y\n\nBiuletyn Rektora\n [\nAGH\n] 1989, 1 maja, s. 5\n\nGazeta Wyborcza\n 2011, nr 176 (30\u201331 VII 2011), [dod.] \nGazeta Wyborcza Krak\u00f3w\n, s. 8 [nekr.]\n\nGiergiel J.\u00a0: W Katedrze Robotyki i Dynamiki Maszyn. \nBiuletyn Informacyjny Pracownik\u00f3w AGH\n 2000, nr 79/80, s. 11-12\n\n[Kry\u015b-Dyja A.]: Posiedzenie Senatu AGH w dniu 24 wrzesnia 2003 r. \nBiuletyn Informacyjny Pracownik\u00f3w AGH\n 2003, nr 122, s. 18\n\nWykaz os\u00f3b, kt\u00f3re otrzyma\u0142y Doktoraty Honoris Causa Akademii G\u00f3rniczo-Hutniczej. \nBiuletyn Informacyjny Pracownik\u00f3w AGH\n 1994, nr 5, s. 18\n\nInne\n\nNa podstawie materia\u0142\u00f3w Muzeum Historii AGH\n\nNa podstawie materia\u0142\u00f3w Sekretariatu Prorektora ds. Og\u00f3lnych AGH\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Stefan_W\u0119grzyn&oldid=76597\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/wiki/Stefan_W%C4%99grzyn", "title": "Stefan W\u0119grzyn \u2013 Historia AGH", "depth": 2, "duplicate": false, "content_hash": "bb41e6bf27a0ba3d9364d2b32ab93c2c", "word_count": 613, "headings": [{"level": 1, "text": "Stefan W\u0119grzyn"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}