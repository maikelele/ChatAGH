{"metadata": {"url": "https://dss.agh.edu.pl/swiadczenia/stypendium-ministra", "title": " Stypendium ministra -- Dzia\u0142 Spraw Studenckich AGH ", "depth": 1, "duplicate": false, "content_hash": "c81de577a51ea17b74008832fe3aad30", "word_count": 2407, "headings": [{"level": 1, "text": "Stypendium ministra"}, {"level": 1, "text": "Lista Koordynator\u00f3w wniosk\u00f3w w systemie OSF"}, {"level": 3, "text": "Podstawa prawna"}, {"level": 3, "text": "Warunki otrzymania stypendium"}, {"level": 3, "text": "Stypendium nie przys\u0142uguje studentowi:"}, {"level": 3, "text": "Rodzaje znacz\u0105cych osi\u0105gni\u0119\u0107 studenta"}, {"level": 3, "text": "Spos\u00f3b udokumentowania znacz\u0105cych osi\u0105gni\u0119\u0107"}, {"level": 3, "text": "Okres, z kt\u00f3rego mog\u0105 by\u0107 podawane osi\u0105gni\u0119cia we wniosku"}, {"level": 3, "text": "Tryb sk\u0142adania wniosku o stypendium"}, {"level": 3, "text": "Termin sk\u0142adania wniosku"}, {"level": 3, "text": "Tryb przyznawania stypendium"}, {"level": 3, "text": "Termin rozpatrzenia wniosk\u00f3w oraz decyzje w sprawie stypendium"}, {"level": 3, "text": "Wysoko\u015b\u0107 i spos\u00f3b wyp\u0142acania stypendium"}, {"level": 2, "text": "Kontakt"}, {"level": 2, "text": "Stopka"}]}, "content": "#  Stypendium ministra -- Dzia\u0142 Spraw Studenckich AGH \n\nURL: https://dss.agh.edu.pl/swiadczenia/stypendium-ministra\nCrawled: 2025-03-20 01:35:08\n\nPrzejd\u017a do tre\u015bci\n\nPrzejd\u017a do stopki\n\n Stypendium ministra \n\nW terminie od 1 do 25 pa\u017adziernika 2024 r. rektorzy uczelni mog\u0105 sk\u0142ada\u0107 wnioski o przyznanie stypendium dla student\u00f3w wykazuj\u0105cych si\u0119 znacz\u0105cymi osi\u0105gni\u0119ciami naukowymi lub artystycznymi zwi\u0105zanymi ze studiami, lub znacz\u0105cymi osi\u0105gni\u0119ciami sportowymi.\n\nInformacja na temat stypendi\u00f3w Ministra Nauki za znacz\u0105ce osi\u0105gni\u0119cia dla student\u00f3w na rok akademicki 2024/2025\n\nPismo Prorektora ds. Studenckich w sprawie sk\u0142adania wniosk\u00f3w o stypendium Ministra Nauki\n\nWz\u00f3r zg\u0142oszenia kandydatury do stypendium Ministra Nauki\n\nLista Koordynator\u00f3w wniosk\u00f3w w systemie OSF\n\nIn\u017cynierii L\u0105dowej i Gospodarki Zasobami (ILiGZ), Odlewnictwa (O), Geodezji G\u00f3rniczej i In\u017cynierii \u015arodowiska (GGiI\u015a)\n Danuta Kosecka \u2013 Rusek\u00a0 \ndkosecka@agh.edu.pl\n\u00a0 (+48 12 617 57 59)\n\nZarzadzania (Z), In\u017cynierii Metali i Informatyki Przemys\u0142owej (IMiIP)\n Anna Turlej \naturlej@agh.edu.pl\n (+48 12 617 57 60)\n\nElektrotechniki,\u00a0 Automatyki, Informatyki i In\u017cynierii Biomedycznej (EAIiIB)\n Katarzyna Chromik-My\u015bliwiec \nchromik@agh.edu.pl\n (+48 12 617 57 58)\n\nInformatyki, Elektroniki i Telekomunikacji (IEiT), Informatyki (I), Matematyki Stosowanej (MS)\n Ma\u0142gorzata Matoga \nmatoga@agh.edu.pl\n (+48 12 617 57 61)\n\nIn\u017cynierii Mechanicznej i Robotyki (IMiR)\n Piotr Kalukiewicz\u00a0 \npkaluki@agh.edu.pl\n (+48 12 617 47 13)\n\nGeologii, Geofizyki i Ochrony \u015arodowiska (GGiO\u015a)\n Anna Kurowska-Capik \nakcapik@agh.edu.p\nl (+48 12 617 46 03)\n\nIn\u017cynierii Materia\u0142owej i Ceramiki (IMiC)\n Barbara Zientara \nbarbaraz@agh.edu.pl\n (+48 12 617 25 19)\n\nMetali Nie\u017celaznych (MN)\n Ewa Kurkowska-Mr\u00f3z \nkurkowskamroz@agh.edu.pl\n (+48 12 617 26 90)\n\nWiertnictwa, Nafty i Gazu (WNiG)\n Marek Indyk \nmindyk@agh.edu.pl\n (+48 12 617 22 02)\n\nEnergetyki i Paliw (EiP)\n El\u017cbieta Go\u0142dasz \nelzbieta.goldasz@agh.edu.pl\n (+48 12 617 51 83)\n\nFizyki i Informatyki Stosowanej\n Katarzyna Hamerla \nhamerla@agh.edu.pl\n (+48 12 617 49 80)\n\nHumanistyczny\n Rafa\u0142 Patyk \nrpatyk@agh.edu.pl\n (+48 12 617 43 96)\n\nPodstawa prawna\n\nRozporz\u0105dzenia Ministra Nauki i Szkolnictwa Wy\u017cszego z dnia 1 kwietnia 2019 r. w sprawie stypendi\u00f3w ministra w\u0142a\u015bciwego do spraw szkolnictwa wy\u017cszego i nauki dla student\u00f3w i\u00a0wybitnych m\u0142odych naukowc\u00f3w (t.j. Dz. U. 2022 r. poz. 428)\n\nart. 93 ust. 1-3, art. 359, art. 361 i art. 363 pkt 1 ustawy z dnia 20 lipca 2018 r. \u2013 Prawo o\u00a0szkolnictwie wy\u017cszym i nauce\n (t.j. Dz. U. 2022 r. poz. 574 z p\u00f3\u017an. zm.)\n\nWarunki otrzymania stypendium\n\nStypendium ministra mo\u017ce otrzyma\u0107 student wykazuj\u0105cy si\u0119:\n -\u00a0znacz\u0105cymi osi\u0105gni\u0119ciami naukowymi lub artystycznymi zwi\u0105zanymi ze studiami lub\n -\u00a0znacz\u0105cymi osi\u0105gni\u0119ciami sportowymi.\n\nStudent kszta\u0142c\u0105cy si\u0119 r\u00f3wnocze\u015bnie na kilku kierunkach studi\u00f3w mo\u017ce otrzyma\u0107 stypendium tylko na jednym, wskazanym przez niego kierunku.\n Stypendium ministra przys\u0142uguje na studiach pierwszego stopnia, studiach drugiego stopnia i\u00a0jednolitych studiach magisterskich.\n\nStypendium nie przys\u0142uguje studentowi:\n\nJe\u017celi posiada status studenta powy\u017cej 12 semestr\u00f3w, z tym \u017ce na studiach pierwszego stopnia okres posiadania statusu studenta nie mo\u017ce przekroczy\u0107 9 semestr\u00f3w, a na studiach drugiego stopnia 7 semestr\u00f3w,\n Je\u017celi posiada tytu\u0142 zawodowy:\n -\u00a0magistra, magistra in\u017cyniera albo r\u00f3wnorz\u0119dny,\n -\u00a0licencjata, in\u017cyniera albo r\u00f3wnorz\u0119dny, je\u017celi ponownie podejmuje studia pierwszego stopnia.\n\nRodzaje znacz\u0105cych osi\u0105gni\u0119\u0107 studenta\n\nZa znacz\u0105ce\u00a0\nosi\u0105gni\u0119cia naukowe\n\u00a0studenta uwa\u017ca si\u0119:\n -\u00a0autorstwo lub wsp\u00f3\u0142autorstwo monografii naukowej lub rozdzia\u0142u w monografii naukowej wydanej przez wydawnictwo uj\u0119te w wykazie wydawnictw sporz\u0105dzonym zgodnie z przepisami wydanymi na podstawie art. 267 ust. 2 pkt 2 ustawy \u2013 Prawo o szkolnictwie wy\u017cszym i nauce.\u00a0\nPublikacje w wydawnictwach spoza wykazu nie stanowi\u0105 znacz\u0105cych osi\u0105gni\u0119\u0107 i nie mog\u0105 by\u0107 wykazywane we wniosku.\n\u00a0Aktualny wykaz wydawnictw znajduje si\u0119 na stronie BIP MEiN.\n -\u00a0autorstwo lub wsp\u00f3\u0142autorstwo artyku\u0142u naukowego opublikowanego w czasopi\u015bmie naukowym lub w recenzowanych materia\u0142ach z konferencji mi\u0119dzynarodowych, kt\u00f3re w roku opublikowania artyku\u0142u w ostatecznej formie by\u0142y uj\u0119te w wykazie tych czasopism i materia\u0142\u00f3w sporz\u0105dzonym zgodnie z przepisami wydanymi na podstawie art. 267 ust. 2 pkt 2 ustawy.\u00a0\nPublikacje w czasopismach lub w materia\u0142ach z konferencji spoza wykazu nie stanowi\u0105 znacz\u0105cych osi\u0105gni\u0119\u0107 i nie mog\u0105 by\u0107 wykazywane we wniosku.\n\u00a0Aktualny wykaz czasopism naukowych i recenzowanych materia\u0142\u00f3w z konferencji znajduje si\u0119 na stronie BIP MEiN.\n -\u00a0znacz\u0105cy udzia\u0142 w projekcie badawczym o wysokim poziomie innowacyjno\u015bci, realizowanym przez uczelni\u0119, w kt\u00f3rej student odbywa lub odbywa\u0142 kszta\u0142cenie, w tym udzia\u0142 w projekcie badawczym finansowanym w ramach konkursu og\u00f3lnopolskiego lub mi\u0119dzynarodowego,\n -\u00a0samodzielne wyg\u0142oszenie referatu naukowego dotycz\u0105cego bada\u0144 naukowych o wysokim poziomie innowacyjno\u015bci, kt\u00f3rego student jest autorem lub wsp\u00f3\u0142autorem, na og\u00f3lnopolskiej lub mi\u0119dzynarodowej konferencji naukowej o\u00a0wysokim presti\u017cu zorganizowanej przez podmiot, o kt\u00f3rym mowa w art. 7 ust. 1 ustawy, zagraniczn\u0105 uczelni\u0119 lub zagraniczn\u0105 instytucj\u0119 naukow\u0105,\n -\u00a0uzyskanie nagrody indywidualnej lub znacz\u0105cy udzia\u0142 w powstaniu osi\u0105gni\u0119cia, za kt\u00f3re uzyskano nagrod\u0119 zespo\u0142ow\u0105 w konkursie o\u00a0wysokim presti\u017cu i o zasi\u0119gu mi\u0119dzynarodowym, w kt\u00f3rym uczestniczyli studenci uczelni co najmniej z pi\u0119ciu pa\u0144stw, z wy\u0142\u0105czeniem konkurs\u00f3w organizowanych w ramach mi\u0119dzynarodowych konferencji naukowych.\n\nZa znacz\u0105ce\u00a0\nosi\u0105gni\u0119cia artystyczne\n\u00a0studenta uwa\u017ca si\u0119:\n -\u00a0autorstwo lub wykonanie utworu muzycznego lub innej formy muzycznej zaprezentowanych na przegl\u0105dzie, festiwalu lub koncercie o wysokim presti\u017cu i o co najmniej krajowym zasi\u0119gu,\n -\u00a0autorstwo lub znacz\u0105cy wk\u0142ad autorski utwor\u00f3w muzycznych nagranych na p\u0142ycie wydanej przez firm\u0119 producenck\u0105 o wysokim presti\u017cu,\n -\u00a0znacz\u0105cy udzia\u0142 w powstaniu utworu audiowizualnego, w tym filmowego, zaprezentowanego na przegl\u0105dzie lub festiwalu o wysokim presti\u017cu i o co najmniej krajowym zasi\u0119gu lub w\u00a0obiegu kinowym lub telewizyjnym, w tym re\u017cyseria, monta\u017c, autorstwo scenografii lub zdj\u0119\u0107, odegranie pierwszo- lub drugoplanowej roli,\n -\u00a0znacz\u0105cy udzia\u0142 w powstaniu spektaklu teatralnego, operowego, operetkowego, baletowego lub musicalowego, zaprezentowanego na przegl\u0105dzie lub festiwalu o wysokim presti\u017cu i o co najmniej krajowym zasi\u0119gu lub w obiegu scenicznym lub telewizyjnym, w tym re\u017cyseria, autorstwo scenografii, odegranie pierwszo- lub drugoplanowej roli,\n -\u00a0autorstwo formy choreograficznej zaprezentowanej na przegl\u0105dzie lub festiwalu o wysokim presti\u017cu i o co najmniej krajowym zasi\u0119gu lub w obiegu scenicznym lub telewizyjnym,\n -\u00a0autorstwo dzie\u0142a plastycznego lub architektonicznego zaprezentowanego na zbiorowej wystawie zorganizowanej przez instytucj\u0119 kultury o wysokim presti\u017cu lub w przestrzeni publicznej,\n -\u00a0indywidualn\u0105 autorsk\u0105 wystaw\u0119 plastyczn\u0105 zorganizowan\u0105 przez instytucj\u0119 kultury o wysokim presti\u017cu,\n -\u00a0uzyskanie nagrody indywidualnej lub znacz\u0105cy udzia\u0142 w powstaniu osi\u0105gni\u0119cia, za kt\u00f3re uzyskano nagrod\u0119 zespo\u0142ow\u0105 w konkursie, na przegl\u0105dzie lub festiwalu muzycznym, teatralnym, filmowym, plastycznym lub architektonicznym o\u00a0wysokim presti\u017cu i o zasi\u0119gu mi\u0119dzynarodowym.\n\nZa znacz\u0105ce\u00a0\nosi\u0105gni\u0119cia sportowe\n\u00a0studenta uwa\u017ca si\u0119 zaj\u0119cie w:\n -\u00a0sportach olimpijskich, paraolimpijskich lub obj\u0119tych programem igrzysk g\u0142uchych, w\u00a0rywalizacji indywidualnej albo dru\u017cynowej, w kt\u00f3rych dzia\u0142aj\u0105 polskie zwi\u0105zki sportowe, o\u00a0kt\u00f3rych mowa w\u00a0ustawie z dnia 25 czerwca 2010 r. o sporcie (Dz. U. z 2018 r. poz. 1263 i\u00a01669), co najmniej:\n \u00a0 \u00a0-\u00a0szesnastego miejsca w igrzyskach olimpijskich, igrzyskach paraolimpijskich lub igrzyskach g\u0142uchych,\n \u00a0 \u00a0-\u00a0\u00f3smego miejsca w mistrzostwach \u015bwiata,\n \u00a0 \u00a0-\u00a0sz\u00f3stego miejsca w mistrzostwach Europy,\n \u00a0 \u00a0-\u00a0trzeciego miejsca w m\u0142odzie\u017cowych mistrzostwach \u015bwiata lub Europy,\n \u00a0 \u00a0-\u00a0pierwszego miejsca w mistrzostwach Polski rozgrywanych w kategorii seniora,\n \u00a0 \u00a0-\u00a0miejsca, o kt\u00f3rym mowa w lit. b\u2013e, w zawodach organizowanych dla os\u00f3b niepe\u0142nosprawnych;\n -\u00a0rywalizacji indywidualnej albo dru\u017cynowej w sportach, w kt\u00f3rych dzia\u0142aj\u0105 polskie zwi\u0105zki sportowe, o kt\u00f3rych mowa w ustawie z dnia 25 czerwca 2010 r. o sporcie, co najmniej trzeciego miejsca w:\n \u00a0 \u00a0-\u00a0uniwersjadzie,\n \u00a0 \u00a0-\u00a0akademickich mistrzostwach \u015bwiata,\n \u00a0 \u00a0-\u00a0akademickich mistrzostwach Europy,\n \u00a0 \u00a0-\u00a0Europejskich Igrzyskach Student\u00f3w.\n\nSpos\u00f3b udokumentowania znacz\u0105cych osi\u0105gni\u0119\u0107\n\nOsi\u0105gni\u0119cia s\u0105 dokumentowane w postaci pisemnej, w formie:\n\nw przypadku osi\u0105gni\u0119\u0107 naukowych\n:\n - stron monografii naukowej lub czasopisma naukowego, zawieraj\u0105cych imiona i nazwisko autora albo imiona i nazwiska autor\u00f3w, tytu\u0142 monografii naukowej lub artyku\u0142u naukowego, nazw\u0119 wydawnictwa, miejsce wydania, miesi\u0105c i rok wydania, wst\u0119p do monografii, spis tre\u015bci monografii, ISBN, eISBN, ISSN, eISSN, ISMN lub DOI,\n - o\u015bwiadczenia\u00a0 studenta o procentowym wk\u0142adzie autorskim w monografi\u0119 naukow\u0105, rozdzia\u0142 w\u00a0monografii naukowej albo artyku\u0142 naukowy, wraz z opisem tego wk\u0142adu - w\u00a0przypadku wsp\u00f3\u0142autorstwa,\n - o\u015bwiadczenia kierownika projektu badawczego zawieraj\u0105cego informacje o numerze, \u017ar\u00f3dle finansowania, okresie trwania i celu projektu, roli pe\u0142nionej przez studenta w projekcie i\u00a0zakresie realizowanych przez niego zada\u0144 oraz o efektach projektu,\n -certyfikatu lub dyplomu wydanego przez organizatora konferencji naukowej potwierdzaj\u0105cego wyg\u0142oszenie referatu naukowego przez studenta,\n - programu konferencji naukowej lub materia\u0142u pokonferencyjnego, zawieraj\u0105cego tytu\u0142u referat\u00f3w naukowych oraz imiona i nazwiska prelegent\u00f3w,\n - o\u015bwiadczenia studenta o autorstwie lub wsp\u00f3\u0142autorstwie referatu naukowego i jego samodzielnym wyg\u0142oszeniu na konferencji naukowej,\n - dyplomu lub innego dokumentu potwierdzaj\u0105cego uzyskanie nagrody w konkursie, a\u00a0w\u00a0przypadku nagrody zespo\u0142owej r\u00f3wnie\u017c o\u015bwiadczenia kierownika zespo\u0142u albo o\u015bwiadcze\u0144 cz\u0142onk\u00f3w zespo\u0142u o procentowym udziale studenta w powstaniu osi\u0105gni\u0119cia,\n - regulaminu konkursu,\n - informacji organizatora o wynikach konkursu zawieraj\u0105cej imiona i nazwiska laureat\u00f3w, a w przypadku nagr\u00f3d zespo\u0142owych - nazwy zespo\u0142\u00f3w;\n\nw przypadku osi\u0105gni\u0119\u0107 artystycznych:\n -\u00a0o\u015bwiadczenia:\n studenta o autorstwie lub wykonaniu utworu muzycznego lub innej formy muzycznej,\n studenta o autorstwie utworu lub utwor\u00f3w muzycznych lub wk\u0142adzie autorskim w ich powstanie wraz z opisem tego wk\u0142adu w przypadku wsp\u00f3\u0142autorstwa,\n tw\u00f3rcy utworu audiowizualnego o udziale studenta w jego powstaniu,\n tw\u00f3rcy spektaklu o udziale studenta w jego powstaniu,\u00a0studenta o autorstwie formy lub dzie\u0142a,\n organizatora wystawy o indywidualnym autorskim charakterze wystawy,\n - dokumentacji wizualnej dzie\u0142a lub wystawy,\n - dyplomu lub innego dokumentu potwierdzaj\u0105cego uzyskanie nagrody w konkursie, a\u00a0w\u00a0przypadku nagrody zespo\u0142owej - r\u00f3wnie\u017c o\u015bwiadczenia kierownika zespo\u0142u albo o\u015bwiadcze\u0144 cz\u0142onk\u00f3w zespo\u0142u o procentowym udziale studenta w powstaniu osi\u0105gni\u0119cia,\n - regulaminu konkursu,\n - informacji organizatora konkursu o wynikach konkursu zawieraj\u0105cej imiona i nazwiska laureat\u00f3w, a w przypadku nagr\u00f3d zespo\u0142owych - nazwy zespo\u0142\u00f3w;\n\nw przypadku osi\u0105gni\u0119\u0107 sportowych\n\u00a0\u2013 o\u015bwiadczenia w\u0142a\u015bciwego polskiego zwi\u0105zku sportowego albo Akademickiego Zwi\u0105zku Sportowego o uzyskanym przez studenta wyniku sportowym.\n\nOkres, z kt\u00f3rego mog\u0105 by\u0107 podawane osi\u0105gni\u0119cia we wniosku\n\nWe wniosku nale\u017cy wskaza\u0107 wy\u0142\u0105cznie osi\u0105gni\u0119cia uzyskane w okresie studi\u00f3w od dnia:\n -\u00a0rozpocz\u0119cia studi\u00f3w \u2013\u00a0w\u00a0przypadku studenta studi\u00f3w pierwszego stopnia albo jednolitych studi\u00f3w magisterskich,\n -\u00a0rozpocz\u0119cia studi\u00f3w pierwszego stopnia poprzedzaj\u0105cych studia drugiego stopnia \u2013 w\u00a0przypadku studenta studi\u00f3w drugiego stopnia,\n -\u00a01 pa\u017adziernika roku akademickiego, w kt\u00f3rym studentowi przyznano ostatnie stypendium ministra do dnia 30 wrze\u015bnia 2024 r.\n\nUwaga!\n We wniosku nie nale\u017cy wykazywa\u0107 osi\u0105gni\u0119\u0107 uzyskanych w okresie urlop\u00f3w od zaj\u0119\u0107 lub innych przerw udzielonych zgodnie z regulaminem studi\u00f3w.\n\nTryb sk\u0142adania wniosku o stypendium\n\nWnioskodawc\u0105 jest\u00a0\nwy\u0142\u0105cznie\n\nRektor\n\u00a0uczelni.\n\nTryb przedstawiania przez student\u00f3w swoich kandydatur okre\u015bla uczelnia (tryb ten nie jest okre\u015blony w rozporz\u0105dzeniu).\n\nO przedstawieniu Ministrowi wniosku o przyznanie studentowi stypendium decyduje Rektor uczelni. Rektor mo\u017ce nie przes\u0142a\u0107 wniosku, kt\u00f3ry nie spe\u0142nia warunk\u00f3w formalnych lub nie zawiera \u017cadnego ze znacz\u0105cych osi\u0105gni\u0119\u0107 wymienionych w rozporz\u0105dzeniu.\n\nUwaga!\n\n Nie b\u0119d\u0105 rozpatrywane wnioski z\u0142o\u017cone indywidualnie przez student\u00f3w.\n\nSpos\u00f3b post\u0119powania przy\u00a0 sk\u0142adaniu wniosk\u00f3w o przyznanie stypendium ministra\u00a0 w roku akademickim 2024/2025\n \u200b-\u00a0 instrukcji do wype\u0142niana wniosk\u00f3w znajduj\u0105cej si\u0119 na stronie MEiN.\n\nStudent sk\u0142ada na Wydziale kandydatur\u0119 (\ndo 4 pa\u017adziernika\n) - osi\u0105gni\u0119cia, dokumenty,\u00a0 potwierdzaj\u0105ce osi\u0105gni\u0119cia.\u200b\n\nKandydatura jest przedstawiona Prodziekanowi Wydzia\u0142u.\n\nPozytywnie zaopiniowane kandydatury - przetworzenie do wersji elektronicznej.\u200b\n\nNegatywnie zaopiniowane kandydatury - informacja dla studenta.\n\nPrzetwarzanie wniosku do wersji elektronicznej:\u200b\n\nKoordynator na Wydziale tworzy dla studenta wniosek i dost\u0119p do systemu,\n\nStudent wype\u0142nia wniosek w cz\u0119\u015bci C i informuje koordynatora o zako\u0144czeniu edycji wniosku,\u200b\n\nKoordynator z Wydzia\u0142u sprawdza wniosek i informuje koordynatora DSS o zako\u0144czeniu edycji wniosku, po czym przesy\u0142a kandydatur\u0119 studenta (\ndo 15 pa\u017adziernika\n) wraz z dokumentami potwierdzaj\u0105cymi osi\u0105gni\u0119cia oraz wykaz kandydatur z\u0142o\u017conych na wydziale rekomendowanych Rektorowi do z\u0142o\u017cenia wniosku do koordynatora DSS\n\nKoordynator DSS przedk\u0142ada wnioski do podpisu Rektora. \u200b\n\nRektor wysy\u0142a wnioski do Ministerstwa.\n\nWz\u00f3r zg\u0142oszenia kandydatury\n\nWz\u00f3r wniosku o przyznanie stypendium ministra\n\nTermin sk\u0142adania wniosku\n\nWniosek o przyznanie stypendium Rektor sk\u0142ada do ministra do\u00a0\n25 pa\u017adziernika 2024 r.\n\u00a0(do\u00a0godziny 23:59). Wnioski nale\u017cy sk\u0142ada\u0107 za po\u015brednictwem Zintegrowanego Systemu Us\u0142ug dla Nauki Obs\u0142uga Strumienia Finansowania. Mo\u017cliwo\u015b\u0107 sk\u0142adania wniosk\u00f3w zostanie udost\u0119pniona w dniu 1 pa\u017adziernika 2024 r.\n\nTryb przyznawania stypendium\n\nOcena wniosk\u00f3w:\n Wnioski o przyznanie stypendi\u00f3w spe\u0142niaj\u0105ce wymagania formalne podlegaj\u0105 ocenie merytorycznej, za pomoc\u0105 metody punktowej. Na podstawie wynik\u00f3w oceny sporz\u0105dza si\u0119 listy rankingowe wniosk\u00f3w o przyznanie stypendi\u00f3w wed\u0142ug liczby przyznanych punkt\u00f3w.\n\nKryterium formalne:\n Stypendium na rok akademicki (2024/2025) mo\u017ce zosta\u0107 przyznane studentowi, kt\u00f3ry:\n -\u00a0w poprzednim roku akademickim (2023/2024) zaliczy\u0142 rok studi\u00f3w oraz\n -\u00a0uzyska\u0142 wpis na kolejny rok studi\u00f3w w danym roku akademickim (2024/2025).\n\nWw. wymog\u00f3w nie stosuje si\u0119 do studenta, kt\u00f3ry w roku z\u0142o\u017cenia wniosku o przyznanie stypendium (2024) zosta\u0142 przyj\u0119ty na studia drugiego stopnia.\n Ww. wyj\u0105tek dotyczy wy\u0142\u0105cznie student\u00f3w studi\u00f3w drugiego stopnia. Osoba przyj\u0119ta na I rok jednolitych studi\u00f3w magisterskich nie mo\u017ce ubiega\u0107 si\u0119 o stypendium na I roku tych studi\u00f3w.\n\nKryteria oceny merytorycznej:\n Przy ocenie merytorycznej wniosk\u00f3w o przyznanie stypendi\u00f3w dla student\u00f3w uwzgl\u0119dnia si\u0119 nast\u0119puj\u0105ce kryteria:\n\nw przypadku osi\u0105gni\u0119\u0107 naukowych dotycz\u0105cych:\n a.\u00a0monografii naukowej albo artyku\u0142u naukowego: rodzaj i form\u0119, procentowy wk\u0142ad autorski, status i presti\u017c wydawcy, liczb\u0119 punkt\u00f3w w wykazie wydawnictw lub w wykazie czasopism naukowych i\u00a0recenzowanych materia\u0142\u00f3w z konferencji mi\u0119dzynarodowych, innowacyjno\u015b\u0107 tematyki bada\u0144 naukowych, kt\u00f3rych dotyczy monografia naukowa albo artyku\u0142 naukowy,\n b.\u00a0projektu badawczego: pe\u0142nion\u0105 rol\u0119, okres uczestnictwa, liczb\u0119 referat\u00f3w naukowych, monografii naukowych, rozdzia\u0142\u00f3w w monografii naukowej lub artyku\u0142\u00f3w naukowych, zastosowa\u0144 praktycznych wynik\u00f3w bada\u0144 naukowych lub prac rozwojowych lub wdro\u017ce\u0144 wynik\u00f3w dzia\u0142alno\u015bci naukowej, b\u0119d\u0105cych wynikiem udzia\u0142u w projekcie, presti\u017c konkursu, w\u00a0ramach kt\u00f3rego jest finansowany projekt, innowacyjno\u015b\u0107 i znaczenie projektu dla rozwoju danej dziedziny nauki,\n c.\u00a0konferencji naukowej: presti\u017c i zasi\u0119g, liczb\u0119 reprezentowanych uczelni, liczb\u0119 prelegent\u00f3w posiadaj\u0105cych co najmniej stopie\u0144 doktora, innowacyjno\u015b\u0107 bada\u0144 naukowych b\u0119d\u0105cych tematyk\u0105 referatu naukowego, status organizatora,\n d.\u00a0konkursu: presti\u017c, uzyskane miejsce, procentowy udzia\u0142 w powstaniu osi\u0105gni\u0119cia, za kt\u00f3re uzyskano nagrod\u0119 zespo\u0142ow\u0105, liczb\u0119 uczestnik\u00f3w, w tym liczb\u0119 zespo\u0142\u00f3w, liczb\u0119 reprezentowanych uczelni i pa\u0144stw, status organizatora;\n\nw przypadku osi\u0105gni\u0119\u0107 artystycznych dotycz\u0105cych:\n a.\u00a0dzie\u0142a artystycznego: rodzaj i form\u0119, procentowy wk\u0142ad w jego wykonanie lub autorstwo, status i\u00a0presti\u017c wydawcy lub organizatora prezentacji, nowatorstwo, pe\u0142nion\u0105 rol\u0119 w wykonaniu lub prezentacji, okres trwania prezentacji,\n b. konkursu: presti\u017c, uzyskane miejsce, procentowy udzia\u0142 w powstaniu osi\u0105gni\u0119cia, za kt\u00f3re uzyskano nagrod\u0119 zespo\u0142ow\u0105, liczb\u0119 uczestnik\u00f3w, w tym liczb\u0119 zespo\u0142\u00f3w, liczb\u0119 reprezentowanych pa\u0144stw, status organizatora;\n\nw przypadku osi\u0105gni\u0119\u0107 sportowych: miejsce uzyskane w zawodach, rang\u0119 zawod\u00f3w, rodzaj rywalizacji, kategori\u0119 wiekow\u0105, udzia\u0142 w powstaniu osi\u0105gni\u0119cia, za kt\u00f3re uzyskano nagrod\u0119 dru\u017cynow\u0105, obecno\u015b\u0107 dyscypliny sportowej na najbli\u017cszych igrzyskach olimpijskich.\n\nTermin rozpatrzenia wniosk\u00f3w oraz decyzje w sprawie stypendium\n\nWnioski o stypendium na rok akademicki 2024/2025 s\u0105 rozpatrywane w terminie do dnia\u00a0\n31\u00a0marca 2025 r.\n\nPodstaw\u0105 przyznania stypendium jest lista rankingowa wniosk\u00f3w uszeregowana wed\u0142ug liczby przyznanych punkt\u00f3w.\n\nMinister mo\u017ce przyzna\u0107 maksymalnie 840 stypendi\u00f3w.\n\nStypendium zostanie przyznane osobom najwy\u017cej ulokowanym na ww. li\u015bcie rankingowej.\n\nPo rozpatrzeniu wniosk\u00f3w przez Ministra, do wnioskodawc\u00f3w oraz student\u00f3w zostan\u0105 przes\u0142ane decyzje administracyjne w sprawie przyznania albo odmowy przyznania stypendium.\n\nWysoko\u015b\u0107 i spos\u00f3b wyp\u0142acania stypendium\n\nStypendium jest przyznawane na rok akademicki. Maksymalna wysoko\u015b\u0107 stypendium wynosi 17 000\u00a0z\u0142. Wysoko\u015b\u0107 stypendium zostanie ustalona w decyzji w sprawie przyznania stypendium.\n\nStypendium wyp\u0142aca studentowi uczelnia ze \u015brodk\u00f3w finansowych przekazanych na ten cel przez Ministra.\n\nStypendium wyp\u0142aca si\u0119 jednorazowo, w terminie 14 dni od dnia zaksi\u0119gowania \u015brodk\u00f3w na rachunku bankowym uczelni \u2013 na wskazany przez studenta rachunek bankowy albo rachunek w\u00a0sp\u00f3\u0142dzielczej kasie oszcz\u0119dno\u015bciowo-kredytowej albo w got\u00f3wce.\n\nKontakt\n\nbudynek C-5\n pok\u00f3j 008\n\ndss@agh.edu.pl\n\nponiedzia\u0142ek - czwartek\n 7:30 - 15:30\n pi\u0105tek\n 7:30 - 14:30\n\nDorota Mizerska\n +48 12 617 34 47\ndorotami@agh.edu.pl\n\nStopka\n\nArchiwum dokument\u00f3w\n\nDzia\u0142 Spraw Studenckich\nAkademia G\u00f3rniczo-Hutnicza\nim. Stanis\u0142awa Staszica w Krakowie\nAl. Mickiewicza 30\n30-059 Krak\u00f3w\n\nBiuro Obs\u0142ugi Spraw Studenckich\nbudynek C-7, pok\u00f3j 112\nSekcja Obs\u0142ugi Organizacji Studenckich\nbudynek C-1, pok\u00f3j 111\nSekcja Wyp\u0142at i Rozlicze\u0144 Stypendi\u00f3w\nbudynek C-1, pok\u00f3j 111\ne-mail: dss@agh.edu.pl\n\nBack"}