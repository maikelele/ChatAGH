{"metadata": {"url": "https://rekrutacja.agh.edu.pl/2021/12/30/posiadam-tytul-licencjata-czy-moge-kandydowac-na-dowolny-kierunek-studiow-drugiego-stopnia/", "title": "Posiadam tytu\u0142 licencjata. Czy mog\u0119 kandydowa\u0107 na dowolny kierunek studi\u00f3w drugiego stopnia? \u2013 Strona Centrum Rekrutacji", "depth": 1, "duplicate": false, "content_hash": "92a39a266f3db3d821f9b0091f71a27f", "word_count": 257, "headings": [{"level": 1, "text": "Strona Centrum Rekrutacji - Posiadam tytu\u0142 licencjata. Czy mog\u0119 kandydowa\u0107 na dowolny kierunek studi\u00f3w drugiego stopnia?"}, {"level": 3, "text": "O CO NAJCZ\u0118\u015aCIEJ PYTACIE"}, {"level": 2, "text": "STUDIA I STOPNIA"}, {"level": 2, "text": "STUDIA II STOPNIA"}, {"level": 4, "text": "FAQ"}, {"level": 4, "text": "Czemu nie mog\u0119 si\u0119 zalogowa\u0107 na konto z poprzedniej rekrutacji?"}, {"level": 4, "text": "Czy w rekrutacji na studia pierwszego stopnia  wystarczy mi jedno rozszerzenie?"}, {"level": 4, "text": "Jak wygl\u0105da przepisanie ocen z innego kierunku lub z innej uczelni?"}, {"level": 4, "text": "Czy aplikacja mObywatel jest potrzebna do rekrutacji na AGH?"}, {"level": 4, "text": "Przy wpisie na list\u0119 student\u00f3w I roku otrzyma\u0142em skierowanie na badania lekarskie\u2026"}, {"level": 4, "text": "Posiadam wykszta\u0142cenie uzyskane za granic\u0105. Jak wygl\u0105da procedura rekrutacji? Jakich formalno\u015bci musz\u0119 dope\u0142ni\u0107?"}, {"level": 4, "text": "Jak liczymy nasz wska\u017anik rekrutacyjny? (studia I stopnia)"}, {"level": 4, "text": "Poprawia\u0142em matur\u0119 i otrzyma\u0142em aneks z nowymi wynikami. Jakie dane mam wpisa\u0107 w systemie rekrutacyjnym?"}, {"level": 4, "text": "Kiedy uzyskam informacj\u0119 o warto\u015bci mojego wska\u017anika rekrutacji?"}, {"level": 4, "text": "Posiadam podw\u00f3jne obywatelstwo. Na jakich zasadach b\u0119d\u0119 rekrutowany?"}, {"level": 4, "text": "Czemu nie mog\u0119 si\u0119 zalogowa\u0107 na konto z poprzedniej rekrutacji?"}, {"level": 4, "text": "Jak wygl\u0105da przepisanie ocen z innego kierunku lub z innej uczelni?"}, {"level": 4, "text": "Czy aplikacja mObywatel jest potrzebna do rekrutacji na AGH?"}, {"level": 4, "text": "Przy wpisie na list\u0119 student\u00f3w I roku otrzyma\u0142em skierowanie na badania lekarskie\u2026"}, {"level": 4, "text": "Posiadam wykszta\u0142cenie uzyskane za granic\u0105. Jak wygl\u0105da procedura rekrutacji? Jakich formalno\u015bci musz\u0119 dope\u0142ni\u0107?"}, {"level": 4, "text": "Nie zosta\u0142em zakwalifikowany na studia drugiego stopnia w pierwszym cyklu rekrutacyjnym. Czy mog\u0119 wzi\u0105\u0107 udzia\u0142 w drugim cyklu na ten sam kierunek, co w pierwszym?"}, {"level": 4, "text": "Czy mog\u0119 dokona\u0107 wpisu w terminie innym ni\u017c przewidziany w kalendarzu rekrutacji dla danego cyklu?"}, {"level": 4, "text": "Posiadam tytu\u0142 licencjata. Czy mog\u0119 kandydowa\u0107 na dowolny kierunek studi\u00f3w drugiego stopnia?"}, {"level": 4, "text": "Mam zamiar przenie\u015b\u0107 si\u0119 na Akademi\u0119 G\u00f3rniczo-Hutnicz\u0105 z innej uczelni. Jak to zrobi\u0107?"}, {"level": 4, "text": "Kiedy i gdzie sk\u0142ada\u0107 podania o stypendium socjalne? W jaki spos\u00f3b mog\u0119 ubiega\u0107 si\u0119 o przydzia\u0142 miejsca w domu studenckim?"}]}, "content": "# Posiadam tytu\u0142 licencjata. Czy mog\u0119 kandydowa\u0107 na dowolny kierunek studi\u00f3w drugiego stopnia? \u2013 Strona Centrum Rekrutacji\n\nURL: https://rekrutacja.agh.edu.pl/2021/12/30/posiadam-tytul-licencjata-czy-moge-kandydowac-na-dowolny-kierunek-studiow-drugiego-stopnia/\nCrawled: 2025-03-20 01:07:44\n\nW przypadku ubiegania si\u0119 o przyj\u0119cie na studia drugiego stopnia ko\u0144cz\u0105ce si\u0119 uzyskaniem tytu\u0142u zawodowego magistra in\u017cyniera kandydat musi posiada\u0107 tytu\u0142 in\u017cyniera, magistra in\u017cyniera lub tytu\u0142 r\u00f3wnowa\u017cny.\n\nW przypadku niespe\u0142niania warunku posiadania wymaganego tytu\u0142u in\u017cyniera uzupe\u0142nienie brakuj\u0105cych kompetencji in\u017cynierskich mo\u017cliwe jest w oparciu o czterosemestralny program studi\u00f3w zatwierdzony przez Senat.\n\nW przypadku niespe\u0142niania warunku posiadania wymaganego tytu\u0142u in\u017cyniera oraz posiadania przez kandydata szczeg\u00f3lnych osi\u0105gni\u0119\u0107 uzyskanych w ramach kszta\u0142cenia akademickiego mo\u017cliwe jest kandydowanie na studia trzysemestralne ko\u0144cz\u0105ce si\u0119 uzyskaniem tytu\u0142u magistra in\u017cyniera tylko wtedy, gdy uzupe\u0142nienie brakuj\u0105cych kompetencji in\u017cynierskich nast\u0105pi na zasadach okre\u015blonych w rozstrzygni\u0119ciu Dziekana Wydzia\u0142u odpowiedzialnego za kszta\u0142cenie na danym kierunku studi\u00f3w wydanym na wniosek kandydata.\n\nW tym celu nale\u017cy przed przyst\u0105pieniem do rekrutacji, z\u0142o\u017cy\u0107 wniosek do w\u0142a\u015bciwego Dziekana o zgod\u0119 na podj\u0119cie studi\u00f3w i wyznaczenie brakuj\u0105cych kompetencji oraz sposobu i terminu ich uzupe\u0142nienia. Dziekan wydaje rozstrzygni\u0119cie w tej sprawie. W przypadku wyra\u017cenia zgody na podj\u0119cie studi\u00f3w,\u00a0 Dziekan podaje w rozstrzygni\u0119ciu spos\u00f3b wraz z terminem uzupe\u0142nienia brakuj\u0105cych kompetencji in\u017cynierskich pod rygorem nie uko\u0144czenia studi\u00f3w w przypadku nie dope\u0142nienia wymienionych czynno\u015bci. Od rozstrzygni\u0119cia Dziekana nie przys\u0142uguje odwo\u0142anie.\n\nKandydat rozstrzygni\u0119cie Dziekana za\u0142\u0105cza w systemie e-Rekrutacja do deklaracji kierunku, kt\u00f3rego to rozstrzygni\u0119cie dotyczy. Niedope\u0142nienie tych czynno\u015bci w terminie wyznaczonym na sk\u0142adanie deklaracji, okre\u015blonym w zarz\u0105dzeniu Rektora ws. kalendarza rekrutacji na studia drugiego stopnia, skutkuje niemo\u017cno\u015bci\u0105 uczestnictwa w post\u0119powaniu kwalifikacyjnym na dany kierunek studi\u00f3w. W przypadku uzyskania zgody aplikant uzyskuje status kandydata po dope\u0142nieniu wszystkich pozosta\u0142ych formalno\u015bci zwi\u0105zanych z rekrutacj\u0105 na dany kierunek. Brak zgody Dziekana na uzupe\u0142nienie kompetencji in\u017cynierskich eliminuje kandydata z dalszego post\u0119powania kwalifikacyjnego na wskazany kierunek studi\u00f3w."}