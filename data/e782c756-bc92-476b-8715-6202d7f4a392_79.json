{"content": "# Ekoprojektowanie i Cyfryzacja Technologii Materia\u0142owych (EiCTM) - Wydzia\u0142 Metali Nie\u017celaznych\n\nURL: http://wmn.agh.edu.pl/ekoproj\nCrawled: 2025-03-19 21:34:07\n\nStrona g\u0142\u00f3wna\nKszta\u0142cenie\nEkoprojektowanie i Cyfryzacja Technologii Materia\u0142owych (EiCTM)\nEkoprojektowanie i Cyfryzacja Technologii Materia\u0142owych (EiCTM)\nLiczba absolwent\u00f3w\n30\n\u00a0rocznie\nLat nauki\n3\n\u00a0lata\nStopie\u0144 naukowy\nin\u017cynier\nOpis\nKierunek Ekoprojektowanie i cyfryzacja technologii materia\u0142owych ma na celu wszechstronne przygotowanie dla szeroko rozumianej bran\u017cy nowoczesnego przetw\u00f3rstwa metali nie\u017celaznych specjalist\u00f3w z poszerzon\u0105 wiedz\u0105 dotycz\u0105c\u0105 spo\u0142ecznego wymiaru projektowania, a w szczeg\u00f3lno\u015bci specjalist\u00f3w z kompetencjami obejmuj\u0105cymi eko-projektowanie (ecodesign) produkt\u00f3w i zr\u00f3wnowa\u017conych czystszych technologii materia\u0142owych, kt\u00f3rzy dzi\u0119ki odpowiednio przygotowanemu cyklowi kszta\u0142cenia potrafi\u0105 kreatywnie rozwi\u0105zywa\u0107 problemy techniczne.\n\nObecnie Europa stoi u progu zielonej i cyfrowej transformacji swojej gospodarki. Oba elementy tej transformacji s\u0105 ze sob\u0105 \u015bci\u015ble powi\u0105zane \u2013 generowanie i wdra\u017canie nowych zielonych technologii nie jest mo\u017cliwe bez narz\u0119dzi cyfrowych, a z drugiej strony cyfryzacja obok poprawy jako\u015bci \u017cycia ma na celu g\u0142\u00f3wnie zmierzanie do neutralno\u015bci klimatycznej. Operacyjnie zielona transformacja bazuje na ekoprojektowaniu produkt\u00f3w, podzespo\u0142\u00f3w i surowc\u00f3w oraz technologii realizowanych z poszanowaniem zasob\u00f3w naturalnych i energii przy r\u00f3wnoczesnej minimalizacji skutk\u00f3w \u015brodowiskowych. Wyrazem tego jest projekt (opublikowany w 2022 r.) \u201eREGULATION OF THE EUROPEAN PARLIAMENT AND OF THE COUNCIL establishing a framework for setting ecodesign requirements for sustainable products\u201d wskazuj\u0105cy ekoprojektowanie jako podstawow\u0105 metodologi\u0119 opracowywania nowych produkt\u00f3w i technologii ich wytwarzania.\n\nMetale nie\u017celazne (tj. 90 pierwiastk\u00f3w uk\u0142adu okresowego) s\u0105 wykorzystywane do wytwarzania wi\u0119kszo\u015bci produkt\u00f3w b\u0105d\u017a ich podzespo\u0142\u00f3w praktycznie we wszystkich dzia\u0142ach nowoczesnej gospodarki. Szczeg\u00f3ln\u0105 rol\u0119 odgrywaj\u0105 tutaj surowce krytyczne, z kt\u00f3rych dominuj\u0105ca wi\u0119kszo\u015b\u0107 to metale nie\u017celazne lub ich zwi\u0105zki oraz stosowane na coraz szersz\u0105 skal\u0119 funkcjonalne stopy metali lekkich, superstopy niklu czy stopy miedzi, w kt\u00f3rych dob\u00f3r w\u0142a\u015bciwej \u015bcie\u017cki technologicznej jest kluczowy dla zmniejszenia energoch\u0142onno\u015bci produkcji.\n\nNa kierunku Ekoprojektowanie i cyfryzacja technologii materia\u0142owych Studenci zdobywaj\u0105 wiedz\u0119 i umiej\u0119tno\u015bci m.in. w zakresie:\n\u2022 nowoczesnych materia\u0142\u00f3w na bazie metali nie\u017celaznych oraz metod ekoprojektowania produkt\u00f3w z ich wykorzystaniem;\n\u2022 ekoprojektowania konwencjonalnych i nowatorskich technologii materia\u0142owych dla wsp\u00f3\u0142czesnego przemys\u0142u;\n\u2022 nowoczesnych narz\u0119dzi komputerowego wspomagania in\u017cyniera oraz w szerszym uj\u0119ciu cyfryzacji technologii materia\u0142owych;\n\u2022 metod testowania materia\u0142\u00f3w oraz diagnostyki prototyp\u00f3w i produkt\u00f3w;\n\u2022 in\u017cynierii produkcji i jako\u015bci oraz podstaw logistyki;\n\u2022 surowc\u00f3w pierwotnych i ich recyklingu, w tym surowc\u00f3w krytycznych;\n\u2022 spo\u0142ecznego, psychologicznego i ergonomicznego kontekstu projektowania;\n\u2022 metodologii projektowania, wsp\u00f3\u0142projektowania produkt\u00f3w w uj\u0119ciu holistycznym z uwzgl\u0119dnieniem Human Factors Engineering, zorientowanych w kierunku User Centered Design, Human-Computer Interactions oraz Future Design;\n\u2022 oceny spo\u0142ecznej akceptacji i ryzyk technologii.\n\nUzyskanie takich kompetencji jest mo\u017cliwe dzi\u0119ki integracji potencja\u0142u naukowo-dydaktycznego Wydzia\u0142u Metali Nie\u017celaznych i Wydzia\u0142u Humanistycznego AGH.\n\nKszta\u0142cenie realizowane jest na studiach I stopnia\n Studia na kierunku Ekoprojektowanie i Cyfryzacja Technologii Materia\u0142owych daj\u0105 szans\u0119 na zdobycie interdyscyplinarnej wiedzy, kompetencji in\u017cynierskich oraz szerokich perspektyw zawodowych.... \nStudia pierwszego stopnia\n\n Studia pierwszego stopnia trwaj\u0105 7 semestr\u00f3w i ko\u0144cz\u0105 si\u0119 uzyskaniem stopnia in\u017cyniera.\u00a0Rekrutacja na studia pierwszego stopnia odbywa si\u0119 raz w roku, w miesi\u0105cach: czerwiec\u2013wrzesie\u0144. \n\nKszta\u0142cenie w \u015bcis\u0142ej wsp\u00f3\u0142pracy z przemys\u0142em ....\nPerspektywy pracy zawodowej ...\nPotencjalne miejsca pracy Absolwenta to m.in. dzia\u0142y projektowe, technologiczne, lean manufacturing, planowania produkcji, narz\u0119dziownie, dzia\u0142y R&D, kontroli jako\u015bci i IT skojarzone z produkcj\u0105 przemys\u0142ow\u0105, dzia\u0142y eko-controllingu i zarz\u0105dzania energi\u0105, dzia\u0142y analityczne i diagnostyki konsumenckiej, podmioty zajmuj\u0105ce si\u0119 recyklingiem w szeroko rozumianej bran\u017cy przetw\u00f3rstwa przemys\u0142owego oraz specjalistyczne podmioty outsourcingowe oraz biura projektowe, firmy doradcze, instytuty naukowe, jednostki certyfikuj\u0105ce, instytucje samorz\u0105dowe, eko-startupy, huby kreatywne i in. Absolwenci mog\u0105 r\u00f3wnie\u017c podejmowa\u0107 w\u0142asn\u0105 dzia\u0142alno\u015b\u0107 gospodarcz\u0105 \u2013 z uwagi na autorski kreatywny charakter kszta\u0142cenia i wykonywanych projekt\u00f3w.", "metadata": {"url": "http://wmn.agh.edu.pl/ekoproj", "title": "Ekoprojektowanie i Cyfryzacja Technologii Materia\u0142owych (EiCTM) - Wydzia\u0142 Metali Nie\u017celaznych", "depth": 3, "duplicate": false, "content_hash": "87b51e061580d38a2ad3f1a879a3d788", "word_count": 539, "headings": [{"level": 1, "text": "Ekoprojektowanie i Cyfryzacja Technologii Materia\u0142owych (EiCTM)"}, {"level": 2, "text": "30rocznie"}, {"level": 2, "text": "3lata"}, {"level": 2, "text": "in\u017cynier"}, {"level": 1, "text": "Opis"}, {"level": 1, "text": "Kszta\u0142cenie realizowane jest na studiach I stopnia"}, {"level": 2, "text": "Studia pierwszego stopnia"}, {"level": 1, "text": "Kszta\u0142cenie w \u015bcis\u0142ej wsp\u00f3\u0142pracy z przemys\u0142em ...."}, {"level": 1, "text": "Perspektywy pracy zawodowej ..."}]}}