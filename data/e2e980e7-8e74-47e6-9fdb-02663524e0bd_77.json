{"content": "# \n            Czasopismo Computer Science\n            | Wydzia\u0142 Informatyki AGH\n        \n\nURL: https://www.informatyka.agh.edu.pl/pl/badania-i-rozwoj/czasopismo-computer-science/\nCrawled: 2025-03-19 21:37:47\n\nCzasopismo \nComputer Science\n jest wydawane przez Akademi\u0119 G\u00f3rniczo-Hutnicz\u0105 w Krakowie. Redaktorami czasopisma s\u0105 cz\u0142onkowie Wydzia\u0142u Informatyki oraz Wydzia\u0142u Elektrotechniki, Automatyki, Informatyki i In\u017cynierii Biomedycznej. Komitet redakcyjny sk\u0142ada si\u0119 z wielu uznanych naukowc\u00f3w z ca\u0142ego \u015bwiata prowadz\u0105cych badania w dziedzinie informatyki.\nPierwszy numer czasopisma ukaza\u0142 si\u0119 w 1999 roku. W kwartalniku \nComputer Science\n publikowane s\u0105 oryginalne prace naukowo-badawcze dotycz\u0105ce zagadnie\u0144 wsp\u00f3\u0142czesnej informatyki teoretycznej i stosowanej. Zakres problemowy obejmuje (lecz nie jest do nich ograniczony): teoretyczne podstawy informatyki, rozpoznawanie i przetwarzanie obraz\u00f3w, algorytmy ewolucyjne i sieci neuronowe, systemy baz danych, in\u017cynieri\u0119 wiedzy i wnioskowanie automatyczne, sieci komputerowe i systemy rozproszone, algorytmy oblicze\u0144 du\u017cej skali i ich implementacje oraz systemy multimedialne i grafik\u0119 komputerow\u0105.\n\njournals.agh.edu.pl/\ncsci\n\nW najnowszej edycji Journal Citation Reports (JCR ed. 2022) czasopismo otrzyma\u0142o wska\u017anik Journal Impact Factor (JIF).\nWska\u017anik Journal Impact Factor ma ogromne znaczenie zar\u00f3wno dla ocenianych czasopism, jak i autor\u00f3w publikacji zamieszczanych w tych czasopismach.\nWska\u017anik Journal Impact Factor dla czasopisma Computer Science (AGH) wynosi:\n\n\u2022 JIF: 0.5\n\n\u2022 total citations: 96\n\nCzasopismo\u00a0\nComputer Science\n\njest indeksowane w Google Scholar, CrossRef metadata search, Directory of Open Access Journals,\u00a0Open Archives Initiative,\u00a0Digital Libraries Federation,\u00a0BazTech,\u00a0Index Copernicus, Ulrich's Periodicals Directory, EBSCOhost Applied Sciences, DBLP,\n\nSCOPUS i ESCI Web of Science\n.", "metadata": {"url": "https://www.informatyka.agh.edu.pl/pl/badania-i-rozwoj/czasopismo-computer-science/", "title": "\n            Czasopismo Computer Science\n            | Wydzia\u0142 Informatyki AGH\n        ", "depth": 3, "duplicate": false, "content_hash": "8653da3f08892d4b0ef45306ebea613b", "word_count": 204, "headings": [{"level": 1, "text": "Czasopismo Computer Science"}, {"level": 4, "text": "journals.agh.edu.pl/csci"}, {"level": 5, "text": "Informacja o cookies"}]}}