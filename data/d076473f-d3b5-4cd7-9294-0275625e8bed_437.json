{"content": "#  Informatyka Stosowana -- Wydzia\u0142 Fizyki i Informatyki Stosowanej AGH \n\nURL: https://www.fis.agh.edu.pl/kandydaci/informatyka-stosowana\nCrawled: 2025-03-19 21:36:14\n\nPrzejd\u017a do tre\u015bci\n\nPrzejd\u017a do stopki\n\n Informatyka Stosowana \n\n\"Informatyka stosowana\" to kierunek, kt\u00f3ry przede wszystkim pozwala na zdobycie praktycznej wiedzy niezb\u0119dnej w bran\u017cy IT, z zakresu algorytmiki, j\u0119zyk\u00f3w programowania opartych na r\u00f3\u017cnych paradygmatach, sieci komputerowych, baz danych, teorii graf\u00f3w, zagadnie\u0144 zwi\u0105zanych z uczeniem maszynowym\u00a0 czy te\u017c metodami inteligencji obliczeniowej. Studia na WFiIS umo\u017cliwiaj\u0105 tak\u017ce zdobycie wiedzy i umiej\u0119tno\u015bci typowych dla in\u017cyniera, niezb\u0119dnych przy realizacji projekt\u00f3w z pogranicza informatyki i in\u017cynierii. Bior\u0105c pod uwag\u0119 r\u00f3\u017cnorodne zainteresowania naszych Student\u00f3w przygotowali\u015bmy cztery \u015bcie\u017cki kszta\u0142cenia od Technologii gier komputerowych, poprzez Techniki internetowe i przetwarzanie danych w chmurach, Metody numeryczne do System\u00f3w wbudowanych i rekonfigurowalnych. Korzystaj\u0105c z szerokiej puli przedmiot\u00f3w obieralnych realizowanych poza \u015bcie\u017ckami, Student mo\u017ce dopasowa\u0107 program studi\u00f3w do swoich potrzeb. Dzi\u0119ki zdobytej wiedzy i umiej\u0119tno\u015bciom absolwenci mog\u0105 pracowa\u0107 jako programi\u015bci w firmach z sektora informatycznego, administratorzy system\u00f3w informatycznych czy sieci komputerowych, a tak\u017ce przy tworzeniu i/lub obs\u0142udze baz danych we wszelkiego rodzaju instytucjach, kt\u00f3rych dzia\u0142alno\u015b\u0107 zwi\u0105zana jest z przetwarzaniem du\u017cej ilo\u015bci danych, np. z wykorzystaniem metod uczenia maszynowego.\n\nStopka\n\n \u00a9 2024 Wydzia\u0142 Fizyki i Informatyki Stosowanej\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://www.fis.agh.edu.pl/kandydaci/informatyka-stosowana", "title": " Informatyka Stosowana -- Wydzia\u0142 Fizyki i Informatyki Stosowanej AGH ", "depth": 3, "duplicate": false, "content_hash": "c6aa72f81e1e12f6f4805eef7bd11f58", "word_count": 181, "headings": [{"level": 1, "text": "Informatyka Stosowana"}, {"level": 2, "text": "Stopka"}]}}