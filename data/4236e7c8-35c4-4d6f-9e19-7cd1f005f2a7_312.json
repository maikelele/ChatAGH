{"content": "# W AGH odby\u0142 si\u0119 letni ob\u00f3z naukowy dla ukrai\u0144skich dzieci-- Serwis Akademii G\u00f3rniczo-Hutniczej \n\nURL: https://agh.edu.pl/solidarni-z-ukraina/aktualnosci/detail/w-agh-odbyl-sie-letni-oboz-naukowy-dla-ukrainskich-dzieci\nCrawled: 2025-03-19 21:13:55\n\nfot. archiwum AGH \n\n W AGH odby\u0142 si\u0119 letni ob\u00f3z naukowy dla ukrai\u0144skich dzieci \n\n 02/09/2022 \n\n Niemal przez ca\u0142y sierpie\u0144 blisko 140 ukrai\u0144skich dzieci bra\u0142o udzia\u0142 w szkole letniej (Summer Camp) zorganizowanej przez Fundacj\u0119 Niezniszczalna na Ukraina (\u0424\u0443\u043d\u0434\u0430\u0446\u0456\u044f \u00ab\u041d\u0435\u0437\u043b\u0430\u043c\u043d\u0430 \u0423\u043a\u0440\u0430\u0457\u043d\u0430\u00bb/ Foundation \u201eUnbreakable Ukraine\u201d). Z inicjatywy Dziekana Wydzia\u0142u In\u017cynierii L\u0105dowej i Gospodarki Zasobami prof. Marka Ca\u0142y w wydarzenie zaanga\u017cowa\u0142a si\u0119 spo\u0142eczno\u015b\u0107 AGH. \n\nWILiGZ udost\u0119pni\u0142 swoje sale wyk\u0142adowe i zaprosi\u0142 do wsp\u00f3\u0142pracy inne jednostki. Przedstawiciele Wydzia\u0142u In\u017cynierii Metali i Informatyki Przemys\u0142owej przeprowadzili interaktywny wyk\u0142ad o mikro\u015bwiecie, pokazuj\u0105cy fascynuj\u0105cy mikro\u015bwiat. Naukowcy Wydzia\u0142u Fizyki i Informatyki Stosowanej zorganizowali seri\u0119 pokaz\u00f3w przybli\u017caj\u0105cych zagadnienia fizyczne w formie widowiskowych eksperyment\u00f3w. Wydzia\u0142 Metali Nie\u017celaznych przygotowa\u0142 z kolei atrakcj\u0119 \u2013 wybijanie pami\u0105tkowych metalowych \u017ceton\u00f3w z logiem AGH i WMN. Kadra Studium Wychowania Fizycznego i Sportu poprowadzi\u0142a zaj\u0119cia sportowe, a specjalne warsztaty cheerleades zaproponowa\u0142a sekcja Cheerleades AZS AGH.\n\nZaj\u0119cia letniej szko\u0142y by\u0142y mo\u017cliwe dzi\u0119ki wolonatriackiemu zaanga\u017cowaniu pracownik\u00f3w i student\u00f3w AGH.\n\nfot. archiwum AGH\n\nPowr\u00f3t", "metadata": {"url": "https://agh.edu.pl/solidarni-z-ukraina/aktualnosci/detail/w-agh-odbyl-sie-letni-oboz-naukowy-dla-ukrainskich-dzieci", "title": "W AGH odby\u0142 si\u0119 letni ob\u00f3z naukowy dla ukrai\u0144skich dzieci-- Serwis Akademii G\u00f3rniczo-Hutniczej ", "depth": 2, "duplicate": false, "content_hash": "cd83246b1cee655a527057fca2a76a48", "word_count": 152, "headings": [{"level": 1, "text": "Solidarni z Ukrain\u0105 - aktualno\u015bci"}, {"level": 2, "text": "Inne artyku\u0142y z tej kategorii"}, {"level": 2, "text": "Najnowsze artyku\u0142y"}, {"level": 2, "text": "Stopka"}]}}