{"content": "# Naukowcy z AGH zasi\u0105d\u0105 w Radzie Doskona\u0142o\u015bci Naukowej-- Serwis Akademii G\u00f3rniczo-Hutniczej \n\nURL: https://www.agh.edu.pl/aktualnosci/info/article/naukowcy-z-agh-zasiada-w-radzie-doskonalosci-naukowej/\nCrawled: 2025-03-19 22:29:44\n\nNaukowcy z AGH zasi\u0105d\u0105 w Radzie Doskona\u0142o\u015bci Naukowej \n\n 27/05/2019 \n\nMinisterstwo Nauki i Szkolnictwa Wy\u017cszego og\u0142osi\u0142o wyniki wybor\u00f3w do Rady Doskona\u0142o\u015bci Naukowej (RDN) \u2013 nowego organu dzia\u0142aj\u0105cego na rzecz rozwoju kadry naukowej. W RDN zasi\u0105dzie 141 przedstawicieli \u015brodowiska akademickiego, w tym czterech z \nAkademii G\u00f3rniczo-Hutniczej\n.\n\nCz\u0142onkowie Rady Doskona\u0142o\u015bci Naukowej z AGH:\n\nprof. dr hab. in\u017c. Piotr Augustyniak z Wydzia\u0142u Elektrotechniki, Automatyki, Informatyki i In\u017cynierii Biomedycznej (dziedzina nauk in\u017cynieryjno-technicznych, dyscyplina: in\u017cynieria biomedyczna),\n\nprof. dr hab. in\u017c. Edward Guzik z Wydzia\u0142u Odlewnictwa (dziedzina nauk in\u017cynieryjno-technicznych, dyscyplina: in\u017cynieria materia\u0142owa),\n\nprof. dr hab. in\u017c. Janusz Kowal z Wydzia\u0142u In\u017cynierii Mechanicznej i Robotyki (dziedzina nauk in\u017cynieryjno-technicznych, dyscyplina: in\u017cynieria mechaniczna),\n\ndr hab. in\u017c. Piotr Faliszewski z Wydzia\u0142u Informatyki, Elektroniki i Telekomunikacji (dziedzina nauk \u015bcis\u0142ych i przyrodniczych, dyscyplina: informatyka). \n\nRada b\u0119dzie dba\u0142a o najwy\u017csze standardy jako\u015bci dzia\u0142alno\u015bci naukowej wymagane do uzyskania stopni naukowych, stopni w zakresie sztuki i tytu\u0142u profesora. Docelowo zast\u0105pi Centraln\u0105 Komisj\u0119 ds. Stopni i Tytu\u0142\u00f3w w zakresie nadzoru nad indywidualnymi post\u0119powaniami awansowymi. Pierwsza kadencja nowego organu rozpocznie si\u0119 1 czerwca 2019 r. i potrwa do 31 grudnia 2023 r.\n\nRDN zosta\u0142a podzielona na osiem dziedzin naukowych i 47 dyscyplin (ka\u017cd\u0105 z nich reprezentuje trzech przedstawicieli). Sk\u0142ad ustalono w ramach wybor\u00f3w, w kt\u00f3rych mog\u0142y wzi\u0105\u0107 udzia\u0142 wszystkie osoby posiadaj\u0105ce stopie\u0144 doktora habilitowanego lub tytu\u0142 profesora. Na li\u015bcie uprawnionych do g\u0142osowania znalaz\u0142o si\u0119 ponad 28 tysi\u0119cy doktor\u00f3w habilitowanych i profesor\u00f3w.\n\nPowr\u00f3t", "metadata": {"url": "https://www.agh.edu.pl/aktualnosci/info/article/naukowcy-z-agh-zasiada-w-radzie-doskonalosci-naukowej/", "title": "Naukowcy z AGH zasi\u0105d\u0105 w Radzie Doskona\u0142o\u015bci Naukowej-- Serwis Akademii G\u00f3rniczo-Hutniczej ", "depth": 3, "duplicate": false, "content_hash": "afb98b3a2b3b828cc78eaf4427b07dd1", "word_count": 225, "headings": [{"level": 1, "text": "Aktualno\u015bci"}, {"level": 2, "text": "Inne artyku\u0142y"}, {"level": 2, "text": "Najnowsze artyku\u0142y"}, {"level": 2, "text": "Stopka"}]}}