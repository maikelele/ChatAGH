{"content": "#  Uczelnia dost\u0119pna -- Serwis Akademii G\u00f3rniczo-Hutniczej \n\nURL: https://agh.edu.pl/kandydaci/uczelnia-dostepna\nCrawled: 2025-03-19 21:12:40\n\nSkip to content \u2193\n\n Uczelnia dost\u0119pna \n\n\u201eJestem osob\u0105 niewidom\u0105. Na uczelni traktowano mnie zawsze bardzo indywidualnie, staraj\u0105c si\u0119 w jak najbardziej wszechstronny spos\u00f3b umo\u017cliwi\u0107 mi przyswojenie wymaganego materia\u0142u oraz jego zaliczenie. (...) W\u0142a\u015bnie w AGH umo\u017cliwiono mi zdobycie wykszta\u0142cenia i robienia tego, co w \u017cyciu opr\u00f3cz nauki jest dla mnie wa\u017cne, czyli rozwijania swoich umiej\u0119tno\u015bci sportowych\u201d\n\nOd 2001 r. nasza uczelnia sukcesywnie realizuje program \u201eAGH uczelni\u0105 przyjazn\u0105 wobec os\u00f3b z niepe\u0142nosprawno\u015bciami\u201d. Jego celem jest kompleksowe rozwi\u0105zywanie problem\u00f3w, z kt\u00f3rymi zmagaj\u0105 si\u0119 studenci i studentki z r\u00f3\u017cnymi niepe\u0142nosprawno\u015bciami. Metody i formy kszta\u0142cenia dostosowywane s\u0105 do ich indywidualnych potrzeb wynikaj\u0105cych z niepe\u0142nosprawno\u015bci. Dzi\u0119ki programowi osoby z niepe\u0142nosprawno\u015bci\u0105 maj\u0105 pewno\u015b\u0107, i\u017c do\u0142\u0105czaj\u0105c do grona student\u00f3w, stan\u0105 si\u0119 pe\u0142noprawnymi cz\u0142onkami spo\u0142eczno\u015bci akademickiej. Ponadto w\u00a0latach 2020\u20132023 AGH realizowa\u0142a projekt \u201eAkademia Dost\u0119pno\u015bci \u2013 Wzmocnienie potencja\u0142u AGH w zakresie wsparcia os\u00f3b z niepe\u0142nosprawno\u015bciami\u201d, kt\u00f3rego celem by\u0142 kompleksowy rozw\u00f3j obszar\u00f3w wsparcia os\u00f3b z niepe\u0142nosprawno\u015bciami w strukturach naszej uczelni.\n\nSzczeg\u00f3ln\u0105 wag\u0119 przywi\u0105zujemy do likwidacji barier architektonicznych, co zwi\u0119ksza dost\u0119pno\u015b\u0107 obiekt\u00f3w uczelni i umo\u017cliwia korzystanie z oferty AGH ka\u017cdemu, kto pragnie rozwija\u0107 si\u0119 i zdobywa\u0107 wykszta\u0142cenie. Dbamy o to, aby nowo powsta\u0142e budynki spe\u0142nia\u0142y najwy\u017csze standardy dost\u0119pno\u015bci. Studenci niedos\u0142ysz\u0105cy mog\u0105 skorzysta\u0107 nieodp\u0142atnie z us\u0142ug t\u0142umaczy j\u0119zyka migowego. Coraz wi\u0119cej jednostek AGH posiada pracownik\u00f3w komunikuj\u0105cych si\u0119 w tym j\u0119zyku. Dla student\u00f3w niedowidz\u0105cych oraz niedos\u0142ysz\u0105cych organizowane s\u0105 specjalistyczne lektoraty z j\u0119zyk\u00f3w obcych. W pracowni tyfloinformatyki studenci niewidomi i s\u0142abowidz\u0105cy korzystaj\u0105 ze specjalistycznego sprz\u0119tu oraz oprogramowania powi\u0119kszaj\u0105cego i czytaj\u0105cego.\n\nBiblioteka pozwala studentom i studentkom z r\u00f3\u017cnymi dysfunkcjami na korzystanie ze zbior\u00f3w w alternatywnej formie. Istnieje te\u017c mo\u017cliwo\u015b\u0107 wypo\u017cyczenia indywidualnego sprz\u0119tu edukacyjno-wspomagaj\u0105cego (np. systemy FM, dyktafony, powi\u0119kszalniki itp.). Kompleksowe wsparcie obejmuje r\u00f3wnie\u017c pomoc psychologiczn\u0105. Ponadto studenci i studentki z niepe\u0142nosprawno\u015bciami maj\u0105 mo\u017cliwo\u015b\u0107 udzia\u0142u w zaj\u0119ciach sportowych, jak np. szermierka na w\u00f3zkach, \u0107wiczenia na specjalistycznej si\u0142owni i basenie.\n\nDzia\u0142ania AGH na rzecz os\u00f3b z niepe\u0142nosprawno\u015bciami koordynuje Dzia\u0142 Dost\u0119pno\u015bci, kt\u00f3ry r\u00f3wnie\u017c wspiera inicjatywy Zrzeszenia Student\u00f3w Niepe\u0142nosprawnych \u2013 pierwszej tego typu organizacji w Polsce. Studenci mog\u0105 tam zasi\u0119gn\u0105\u0107 porad prawnych oraz uzyska\u0107 pomoc w kontakcie z w\u0142adzami uczelni, a tak\u017ce potrzebne wsparcie w rozwi\u0105zywaniu r\u00f3\u017cnych problem\u00f3w. Dla student\u00f3w organizowane s\u0105 obozy adaptacyjne, imprezy integracyjne, warsztaty oraz kursy.\n\nJe\u015bli my\u015blisz o podj\u0119ciu studi\u00f3w w AGH, ale nie wiesz, kt\u00f3ry kierunek b\u0119dzie dla Ciebie odpowiedni.\n\nNie jeste\u015b pewien, czy Tw\u00f3j stan zdrowia pozwoli Ci efektywnie studiowa\u0107 na danym kierunku.\n\nZastanawiasz si\u0119 jakie wsparcie mo\u017cemy Ci zaoferowa\u0107 i czy b\u0119dzie ono wystarczaj\u0105ce.\n\nUm\u00f3w si\u0119 telefonicznie lub przez system \nHELPI\n na spotkanie z naszym konsultantem\u00a0\u2013 w Dziale Dost\u0119pno\u015bci AGH uzyskasz informacj\u0119, porad\u0119 i pomoc.\n\nDzia\u0142 Dost\u0119pno\u015bci AGH\n\nTel. +48 12 617 46 30\n\nStopka\n\nW\u0142adze\n\nWydzia\u0142y, szko\u0142a doktorska, jednostki\n\nFakty i liczby\n\nHistoria i tradycja\n\nOferta badawcza\n\nOferta dla biznesu\n\nSpo\u0142eczna odpowiedzialno\u015b\u0107\n\nStudia\n\nKierunki studi\u00f3w\n\nStudia podyplomowe\n\nKursy i szkolenia\n\nOpen AGH \u2013 Otwarte Zasoby Edukacyjne\n\nBaza Danych o Autorach i Publikacjach AGH\n\nBiuletyn Informacji Publicznej\n\nZam\u00f3wienia publiczne\n\nFinansowanie z bud\u017cetu pa\u0144stwa\n\nOferty pracy\n\nDla medi\u00f3w\n\nPatronaty\n\nSklep Internetowy AGH\n\nKontakt\n\nSpis pracownik\u00f3w\n\nOchrona danych osobowych\n\nR\u00f3wno\u015b\u0107 w AGH\n\nDeklaracja dost\u0119pno\u015bci\n\nCyberbezpiecze\u0144stwo\n\nPoczta AGH\n\nMapa strony\n\nBack", "metadata": {"url": "https://agh.edu.pl/kandydaci/uczelnia-dostepna", "title": " Uczelnia dost\u0119pna -- Serwis Akademii G\u00f3rniczo-Hutniczej ", "depth": 2, "duplicate": false, "content_hash": "f309a0d39f093a2caa9f582acc6737bc", "word_count": 498, "headings": [{"level": 1, "text": "Uczelnia dost\u0119pna"}, {"level": 2, "text": "Stopka"}]}}