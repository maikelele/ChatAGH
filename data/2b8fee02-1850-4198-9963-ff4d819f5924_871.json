{"content": "# Rudolf Schuster \u2013 Historia AGH\n\nURL: https://historia.agh.edu.pl/mediawiki/index.php?title=Rudolf_Schuster&oldid=64773\nCrawled: 2025-03-19 22:08:48\n\nRudolf Schuster\n\nZ Historia AGH\n\nWersja z dnia 18:52, 26 maj 2021 autorstwa \nMonikaKucharczyk\n\n(\ndyskusja\n | \nedycje\n)\n\n(\n\u2192\u200eNota biograficzna\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nRudolf Schuster\n\nNazwisko\n\nSchuster\n\nImi\u0119 / imiona\n\nRudolf\n\nTytu\u0142y / stanowiska\n\nDr in\u017c.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n4 stycznia 1934\n\nMiejsce urodzenia\n\nKoszyce (S\u0142owacja)\n\nDyscyplina/specjalno\u015bci\n\nin\u017cynieria budowlana\n\nRok przyznania doktoratu h.c. AGH\n\n2002\n\nPow\u00f3d przyznania doktoratu h.c. AGH\n\nza osi\u0105gni\u0119cia naukowe i\u00a0udane wdro\u017cenia in\u017cynierskie w\u00a0dziedzinie ochrony \u015brodowiska, zacie\u015bnianie wsp\u00f3\u0142pracy z\u00a0Rzeczpospolit\u0105 Polsk\u0105 i\u00a0pa\u0144stwami Grupy Wyszehradzkiej, pog\u0142\u0119bianie owocnej wsp\u00f3\u0142pracy Uniwersytetu Technicznego w\u00a0Koszycach z\u00a0Akademi\u0105 G\u00f3rniczo-Hutnicz\u0105 i\u00a0aktywne wspieranie wdro\u017ce\u0144 my\u015bli technicznej wywodz\u0105cej si\u0119 z\u00a0AGH\n\nOdznaczenia i nagrody\n\nOrder Or\u0142a Bia\u0142ego\n\nDr in\u017c. \nRudolf Schuster\n (1934-)\n\nPrezydent Republiki S\u0142owacji w latach 1999\u20132004\n\nDyscyplina/specjalno\u015bci: in\u017cynieria budowlana\n\nNota biograficzna\n\nUrodzi\u0142 si\u0119 4 stycznia 1934 roku w\u00a0Koszycach (S\u0142owacja). \n\nStudiowa\u0142 w\u00a0S\u0142owackiej Wy\u017cszej Szkole Technicznej w\u00a0Bratys\u0142awie (obecnie: S\u0142owacki Uniwersytet Techniczny w Bratys\u0142awie). Aspirant naukowy z\u00a0zakresu ekologii na Wydziale G\u00f3rniczym Wy\u017cszej Szko\u0142y Technicznej w\u00a0Koszycach. Tytu\u0142 doktora uzyska\u0142 w 1984 roku.\n\nW\u00a0latach 1960\u20131962 asystent w\u00a0Instytucie Hydrologii i\u00a0Hydrauliki S\u0142owackiej Akademii Nauk w\u00a0Bratys\u0142awie. W\u00a01960\u00a0roku by\u0142 projektantem w\u00a0Wojew\u00f3dzkim Instytucie Projektowania Rolniczego w\u00a0Bratys\u0142awie. W\u00a0latach 1962\u20131970 pracowa\u0142 w\u00a0Hutach Wschodnios\u0142owackich jako referent ds. budownictwa inwestycyjnego, p\u00f3\u017aniej jako kierownik dzia\u0142u.\n\nW\u00a0latach 1974\u20131979 by\u0142 wiceprzewodnicz\u0105cym ds. us\u0142ug w\u00a0Radzie Narodowej Miasta Koszyce. W\u00a0latach 1983\u20131986 burmistrz Koszyc, ponownie wybrany w\u00a0latach 1994\u20131998 i\u00a01998\u00a0roku. Ambasador Czechos\u0142owacji w\u00a0Kanadzie w\u00a0latach 1990\u20131992, minister spraw zagranicznych Republiki S\u0142owacji w\u00a0latach 1993\u20131994. Prezydent Republiki S\u0142owacji w\u00a0latach 1999\u20132004.\n\nOsi\u0105gni\u0119cia w dziedzinie ochrony i zarz\u0105dzania \u015brodowiskiem, to mi\u0119dzy innymi: badania przy ocenie wp\u0142ywu wielkiej dunajskiej zapory Gabczikowo-Nagymaross na stan przyrodniczy kraju, rozwi\u0105zanie problemu \u015bciek\u00f3w fenolowych z wielkiej huty \u017celaza w Koszycach, rozwi\u0105zania proekologiczne w hucie Krompachy i zak\u0142adzie odzysku rt\u0119ci w Rudnianach, wdro\u017cenie projekt\u00f3w ochrony \u015brodowiska w kraju. Przyczyni\u0142 si\u0119 do \u015bci\u015blejszego powi\u0105zania nauki s\u0142owackiej z zagranic\u0105 oraz rozwoju Uniwersytetu Technicznego w Koszycach, w tym nawi\u0105zania wsp\u00f3\u0142pracy z AGH.\n\nAutor ponad 500 artyku\u0142\u00f3w z czego wi\u0119kszo\u015b\u0107 dotyczy ochrony \u015brodowiska i gospodarki wodnej, 15 ksi\u0105\u017cek g\u0142\u00f3wnie dotycz\u0105cych \u015brodowiska Wschodniej S\u0142owacji, historii miasta Koszyce, dziennik\u00f3w z\u00a0podr\u00f3\u017cy, a\u00a0tak\u017ce krymina\u0142\u00f3w i\u00a0s\u0142uchowisk radiowych. Zna 5 j\u0119zyk\u00f3w. Nagra\u0142 p\u0142yt\u0119 piosenek biesiadno-domowych.\n\nCz\u0142onek Zwi\u0105zku Pisarzy S\u0142owackich i\u00a0honorowy cz\u0142onek S\u0142owackiej Izby In\u017cynier\u00f3w Budowlanych.\n\nDoktor honoris causa uniwersytet\u00f3w w Koszycach i w Wuppertalu, Akademii G\u00f3rniczo-Hutniczej w Krakowie.\n\nOdznaczenia i nagrody\n\nKryszta\u0142owy Globus Europejskiego Instytutu Ekonomicznego Lichtenstein (Szwajcaria), Wielki Krzy\u017c Oficerski Zakonu Kawaler\u00f3w Malta\u0144skich \u201eZa Zas\u0142ugi dla Kawaler\u00f3w Malta\u0144skich\u201d,  Order Andreja Hlinki I Klasy, Krzy\u017c Pribiny I Klasy, Wielki Order Kr\u00f3la Tomis\u0142awa (Chorwacja), \nOrder Or\u0142a Bia\u0142ego\n i inne\n\n\u0179r\u00f3d\u0142a do biogramu\n\nArtyku\u0142y\n\n[Kry\u015b-Dyja A.]: Posiedzenie Senatu [AGH] w dniu 20 lutego 2002 r. \nBiuletyn Informacyjny Pracownik\u00f3w AGH\n 2002, nr 101, s. 15\n\nPaulo A.: Laudacja dla doktora honoris causa AGH Prezydenta Republiki S\u0142owackiej Dr. in\u017c. Rudolfa Schustera. \nBiuletyn Informacyjny Pracownik\u00f3w AGH\n 2002, nr 103, s. 4\u20135\n\nSchuster R.: Bez czerwonej kartki\u00a0: rozmowa z Rudolfem Schusterem, prezydentem S\u0142owacji.  Rozm. A. Che\u0107ko. \nPolityka\n 1999, nr 50, s. 36, 38, [foto]\n\nSchuster R.: Wyk\u0142ad Mistrzowski wyg\u0142oszony przez Prezydenta Republiki S\u0142owackiej Pana Dr. in\u017c. J. E. Rudolfa Schustera, w Akademii G\u00f3rniczo-Hutniczej w dniu 19 kwietnia 2001 roku. \nBiuletyn Informacyjny Pracownik\u00f3w AGH\n 2002, nr 103, s. 5-6\n\nUroczysto\u015b\u0107 wr\u0119czenia godno\u015bci doktora honoris causa AGH Prezydentowi Republiki S\u0142owackiej Dr. in\u017c. Rudolfowi Schusterowi\u00a0: 18 kwietnia 2002 r. \nBiuletyn Informacyjny Pracownik\u00f3w AGH\n 2002, nr 103, s. 2, [foto]\n\nInne\n\nRudolf Schuster [online] [przegl\u0105dany 02.01.2017]. Dost\u0119pny w: \nhttp://pl.wikipedia.org/wiki/Rudolf_Schuster#cite_note-6\n\nZaproszenie na nadanie godno\u015bci Doktora honoris causa Rudolfowi Schusterowi\n\nstan na dzie\u0144 28.11.2017\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Rudolf_Schuster&oldid=64773\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/mediawiki/index.php?title=Rudolf_Schuster&oldid=64773", "title": "Rudolf Schuster \u2013 Historia AGH", "depth": 3, "duplicate": false, "content_hash": "3401eb8cdc1954b363c3d20de475f2d2", "word_count": 615, "headings": [{"level": 1, "text": "Rudolf Schuster"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Artyku\u0142y"}, {"level": 4, "text": "Inne"}]}}