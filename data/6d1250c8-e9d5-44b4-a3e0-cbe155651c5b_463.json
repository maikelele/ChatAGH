{"content": "# Tutoring w AGH - CeLiID AGH\n\nURL: https://www.cel.agh.edu.pl/tutoring-w-agh/\nCrawled: 2025-03-19 21:12:54\n\nCeLiID AGH\n > \nTutoring w AGH\n\nOsoby\nstudiuj\u0105ce\n\nZaj\u0119cia tutoringowe w AGH przeznaczone s\u0105 dla najzdolniejszych student\u00f3w.\n\nW przypadku studiuj\u0105cych na pierwszym roku studi\u00f3w osoby, kt\u00f3re uzyska\u0142y najwy\u017csze wska\u017aniki rekrutacyjne i sta\u0142y si\u0119 beneficjentami programu Prymusi AGH jako jeden z bonus\u00f3w dost\u0119pnych w programie mog\u0105 wybra\u0107 zaj\u0119cia tutoringowe.\n\nOsoby studiuj\u0105ce na starszych lat studi\u00f3w rekrutowane s\u0105 na zaj\u0119cia tutoringowe na podstawie \u015bredniej ze studi\u00f3w. Wysoko\u015b\u0107 progu, uwzgl\u0119dniaj\u0105ca liczb\u0119 oferowanych w danym semestrze miejsc, jest ka\u017cdorazowo og\u0142aszana przez Prorektora ds. Kszta\u0142cenia. W przypadku nadmiaru ch\u0119tnych preferowane s\u0105 osoby, kt\u00f3re dotychczas nie uczestniczy\u0142y w zaj\u0119ciach tutoringowych.\n\nJAK TO DZIA\u0141A\n\nW ka\u017cdym semestrze student uprawniony do tutoringu otrzymuje e-mail z indywidualnym zaproszeniem do udzia\u0142u w programie oraz linkiem do systemu rekrutacji na tutoring.\n\nUczestnicz\u0105cy w programie studenci i studentki wybieraj\u0105 osobistego tutora z bazy dydaktyk\u00f3w o r\u00f3\u017cnorodnych zainteresowaniach. Wsp\u00f3lnie ustalaj\u0105 ze swoim tutorem cel i kierunek swojej indywidualnej pracy w trakcie jednego semestru. Czy b\u0119dzie to realizacja wybranego, konkretnego zagadnienia naukowego? A mo\u017ce wszechstronny rozw\u00f3j osobisty? Lepsze poznanie siebie? A mo\u017ce zapoznanie si\u0119 z jakim\u015b konkretnym obszarem wiedzy? Program tutorialu mo\u017ce, lecz nie musi, nawi\u0105zywa\u0107 do tematyki poruszanej w ramach kierunk\u00f3w studi\u00f3w realizowanych na AGH.\n\nZaj\u0119cia tutoringowe nie s\u0105 oceniane i nie wlicza si\u0119 ich do bilansu punkt\u00f3w ECTS. Informacje o uko\u0144czonym tutoringu mog\u0105 znale\u017a\u0107 si\u0119 w suplemencie do dyplomu uko\u0144czenia studi\u00f3w. Ka\u017cdy uczestnik tutoringu otrzymuje r\u00f3wnie\u017c certyfikat po\u015bwiadczaj\u0105cy odbycie zaj\u0119\u0107.\n\nZarz\u0105dzenie Nr 21/2024 w sprawie organizacji kszta\u0142cenia na studiach wy\u017cszych z wykorzystaniem tutoringu w Akademii G\u00f3rniczo-Hutniczej im. Stanis\u0142awa Staszica w Krakowie\n\nTutoring\n\nCO M\u00d3WI\u0104 TUTORANCI I TUTORANTKI\nTutoring jest jak \u017ceglowanie, podczas kt\u00f3rego nauczysz si\u0119 sterowa\u0107 statkiem, kt\u00f3rym s\u0105 Twoje mocne strony i talenty.\n\nTutoring to najbardziej interesuj\u0105ca, anga\u017cuj\u0105ca i satysfakcjonuj\u0105ca forma kszta\u0142cenia i w\u0142asnego rozwoju.\n\nTutorzy\ni Tutorki\n\nZaj\u0119cia tutoringowe mog\u0105 w AGH prowadzi\u0107 wy\u0142\u0105cznie osoby, kt\u00f3re uko\u0144czy\u0142y certyfikowane kursy tutorskie. Od 2020 roku regularnie 2 do 4 razy w roku organizowane s\u0105 64-godzinne szkolenia podzielone na cztery zjazdy weekendowe. Podczas szkole\u0144 osoby uczestnicz\u0105ce zapoznaj\u0105 si\u0119 z teori\u0105 i praktyk\u0105 tutoringu, poznaj\u0105 narz\u0119dzia pracy tutorskiej, bior\u0105 udzia\u0142 w warsztatach oraz wykonuj\u0105 zadania certyfikacyjne, b\u0119d\u0105ce p\u00f3\u017aniej podstaw\u0105 wydania certyfikatu tutora. Status Tutora AGH ostatecznie nadaje Prorektor ds. Kszta\u0142cenia.\n\nUdzia\u0142 w Programie Tutoringu reguluj\u0105 Zasady kszta\u0142cenia z wykorzystaniem tutoringu opublikowane na stronie IDUB AGH. Szczeg\u00f3\u0142y dotycz\u0105ce realizacji tutoringu (np. liczba oferowanych miejsc) s\u0105 og\u0142aszane przed rozpocz\u0119ciem ka\u017cdego semestru przez Prorektora ds. Kszta\u0142cenia.\n\nKoordynatorem tutoringu w AGH jest dr hab. in\u017c Grzegorz Brus.\n\nDowiedz si\u0119 wi\u0119cej \n\nCO M\u00d3WI\u0104 TUTORZY I TUTORKI\nTutoring to najbardziej interesuj\u0105ca, anga\u017cuj\u0105ca i satysfakcjonuj\u0105ca forma kszta\u0142cenia i w\u0142asnego rozwoju.\n\ndr in\u017c. Anna Dubel\nTutoring jest jak \u017ceglowanie, podczas kt\u00f3rego nauczysz si\u0119 sterowa\u0107 statkiem, kt\u00f3rym s\u0105 Twoje mocne strony i talenty.\n\ndr in\u017c. Natalia Schmidt-Polo\u0144czyk", "metadata": {"url": "https://www.cel.agh.edu.pl/tutoring-w-agh/", "title": "Tutoring w AGH - CeLiID AGH", "depth": 2, "duplicate": false, "content_hash": "4cef2ba40ba67ec2f3748365aa7dadee", "word_count": 444, "headings": [{"level": 3, "text": "JAK TO DZIA\u0141A"}, {"level": 1, "text": "CO M\u00d3WI\u0104 TUTORANCI I TUTORANTKI"}, {"level": 1, "text": "CO M\u00d3WI\u0104 TUTORZY I TUTORKI"}]}}