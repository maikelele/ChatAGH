{"content": "#  Regulamin Konferencji -- Biblioteka G\u0142\u00f3wna AGH \n\nURL: https://bg.agh.edu.pl/konferencja-2025/regulamin-konferencji\nCrawled: 2025-03-19 22:38:44\n\nPrzejd\u017a do tre\u015bci\n\nPrzejd\u017a do stopki\n\n Regulamin Konferencji \n\nRegulamin Konferencji\n\nS\u0142owa \u2013 kluczem. Social media, marketing i komunikacja w bibliotekach\n 23-24.09.2025 r.\n Akademia G\u00f3rniczo-Hutnicza im. Stanis\u0142awa Staszica w Krakowie\n\n\u00a7 I Postanowienia og\u00f3lne\n\nPrzepisy niniejszego Regulaminu maj\u0105 zastosowanie wobec Uczestnik\u00f3w konferencji S\u0142owa \u2013 kluczem. Social media, marketing i komunikacja w bibliotekach (Konferencja), kt\u00f3rej Organizatorem jest Biblioteka G\u0142\u00f3wna Akademii G\u00f3rniczo-Hutniczej im. Stanis\u0142awa Staszica w Krakowie.\n\nOrganizator zastrzega sobie prawo wprowadzania zmian w programie Konferencji i zobowi\u0105zuje si\u0119 do publikacji na stronie internetowej aktualnych informacji.\n\nPrzez nast\u0119puj\u0105ce okre\u015blenia u\u017cyte w niniejszym Regulaminie rozumie si\u0119:\n\nUczestnik: osoba fizyczna zarejestrowana na Konferencj\u0119 poprzez Formularz Zg\u0142oszeniowy, dost\u0119pny online na stronie internetowej Konferencji.\n\nPotwierdzenie udzia\u0142u: potwierdzenie wysy\u0142ane przez Organizatora Konferencji w odpowiedzi na zg\u0142oszenie dokonane poprzez Formularz Zg\u0142oszeniowy.\n\nKonferencja: S\u0142owa \u2013 kluczem. Social media, marketing i komunikacja w bibliotekach.\n\nStrona internetowa Konferencji: \nbg.agh.edu.pl/konferencja_2025\n.\n\n\u00a7 II Zg\u0142oszenie udzia\u0142u\n\nWarunkiem uczestnictwa w Konferencji jest zg\u0142oszenie udzia\u0142u w Konferencji poprzez poprawne wype\u0142nienie Formularza Zg\u0142oszeniowego, dost\u0119pnego na stronie internetowej Konferencji. W Formularzu Zg\u0142oszeniowym osoba chc\u0105ca uczestniczy\u0107 w Konferencji b\u0119dzie zobowi\u0105zana wskaza\u0107 nast\u0119puj\u0105ce dane: imi\u0119 i nazwisko, tytu\u0142 naukowy/stanowisko, miasto, dane instytucji, adres mailowy, numer telefonu, dane do faktury, a tak\u017ce potwierdzi\u0107 zapoznanie si\u0119 z Regulaminem Konferencji oraz zobowi\u0105za\u0107 si\u0119 do uiszczenia op\u0142aty konferencyjnej.\n\nUczestnik zobowi\u0105zuje si\u0119 do poprawnego oraz zgodnego ze stanem rzeczywistym wype\u0142nienia Formularza Zg\u0142oszeniowego.\n\nUczestnik ma prawo dokona\u0107 zmiany danych, kt\u00f3re zapisa\u0142 w Formularzu Zg\u0142oszeniowym poprzez zg\u0142oszenie takiej zmiany drog\u0105 elektroniczn\u0105 na adres: konferencja(at)bg.agh.edu.pl.\n\nPola tekstowe (nie b\u0119d\u0105ce polami wyboru) Formularza Zg\u0142oszeniowego nale\u017cy wype\u0142ni\u0107 u\u017cywaj\u0105c pe\u0142nych nazw, bez u\u017cycia skr\u00f3t\u00f3w.\n\nOrganizator nie ponosi odpowiedzialno\u015bci za szkody wynikaj\u0105ce z wprowadzenia do Formularza Zg\u0142oszeniowego b\u0142\u0119dnych danych przez Uczestnika.\n\nWype\u0142nienie Formularza Zg\u0142oszeniowego jest jednoznaczne z wyra\u017ceniem zgody na przes\u0142anie Uczestnikowi \u015brodkami komunikacji elektronicznej informacji zwi\u0105zanej z Konferencj\u0105.\n\nPo dokonaniu rejestracji drog\u0105 elektroniczn\u0105 Uczestnik otrzyma potwierdzenie rejestracji.\n\nPo dokonaniu rejestracji drog\u0105 elektroniczn\u0105 Uczestnik otrzyma dane niezb\u0119dne do dokonania p\u0142atno\u015bci za udzia\u0142 w Konferencji.\n\nDat\u0105 wniesienia op\u0142aty konferencyjnej jest data zaksi\u0119gowania \u015brodk\u00f3w na koncie bankowym AGH.\n\nKa\u017cdy zarejestrowany Uczestnik otrzymuje podczas Konferencji materia\u0142y konferencyjne oraz identyfikator.\n\nRejestracja udzia\u0142u zostaje zamkni\u0119ta 20.08.2025 lub po osi\u0105gni\u0119ciu limitu miejsc (180 os\u00f3b). Decyduje kolejno\u015b\u0107 zg\u0142osze\u0144.\n\n\u00a7 III P\u0142atno\u015bci\n\nWarunkiem uczestnictwa w Konferencji jest wniesienie, przed rozpocz\u0119ciem Konferencji, op\u0142aty konferencyjnej zgodnie z wybran\u0105 opcj\u0105:\n\n500 z\u0142 \u2013 uczestnictwo w dw\u00f3ch dniach Konferencji\u00a0obejmuje: sesje w dniach 23-24.09.2025 r., przerwy kawowe, obiady,\n\n300 z\u0142 \u2013 uczestnictwo w jednym dniu Konferencji\u00a0obejmuje: sesje w dniach 23.09.2025 lub 24.09.2025 r., przerwy kawowe i obiad w wybranym dniu.\n\nOp\u0142aty mo\u017cna dokona\u0107 przelewem na konto bankowe Organizatora. Szczeg\u00f3\u0142y dotycz\u0105ce p\u0142atno\u015bci Uczestnik otrzyma w osobnej wiadomo\u015bci po przyj\u0119ciu formularza rejestracyjnego.\n\n\u00a7 IV Rezygnacja z uczestnictwa\n\nUczestnik ma prawo do rezygnacji z udzia\u0142u w Konferencji po przes\u0142aniu informacji o rezygnacji drog\u0105 elektroniczn\u0105 na adres e-mail: konferencja(at)bg.agh.edu.pl.\n\nWykre\u015blenie z listy Uczestnik\u00f3w nast\u0119puje niezw\u0142ocznie po przes\u0142aniu potwierdzenia ze strony Organizatora.\n\nW przypadku rezygnacji zg\u0142oszonej do 8.09.2025 r. uczestnikom przys\u0142uguje zwrot op\u0142aty. W przypadku rezygnacji po tym terminie uczestnikom nie przys\u0142uguje zwrot op\u0142aty.\n\n\u00a7 V Ochrona danych osobowych Uczestnik\u00f3w\n\nRealizuj\u0105c obowi\u0105zek informacyjny na podstawie art. 13 ust. 1 i 2 Rozporz\u0105dzenia Parlamentu Europejskiego i Rady (UE) nr 2016/679 z dnia 27 kwietnia 2016 r. w sprawie ochrony os\u00f3b fizycznych w zwi\u0105zku z przetwarzaniem danych osobowych i w sprawie swobodnego przep\u0142ywu takich danych oraz uchylenia dyrektywy 95/46/WE (og\u00f3lne rozporz\u0105dzenie o ochronie danych) [Dz. U. UE L. 2016.119.1 z dnia 4 maja 2016 r.], zwanego dalej: RODO, informujemy, \u017ce:\n\nadministratorem danych osobowych Uczestnik\u00f3w jest Akademia G\u00f3rniczo-Hutnicza im. Stanis\u0142awa Staszica w Krakowie, Al. Mickiewicza 30, 30-059 Krak\u00f3w, zwana dalej AGH;\n\nw sprawach dotycz\u0105cych organizacji Konferencji Uczestnik mo\u017ce skontaktowa\u0107 si\u0119 pod adresem email: konferencja(at)bg.agh.edu.pl;\n\nw sprawach dotycz\u0105cych wy\u0142\u0105cznie przetwarzania danych osobowych Uczestnik mo\u017ce skontaktowa\u0107 si\u0119 z Inspektorem Ochrony Danych Osobowych: e-mail: iodo(at)agh.edu.pl, tel.: 12 617 53 25;\n\nDane osobowe Uczestnika b\u0119d\u0105 przetwarzane:\n\nw trybie art. 6 ust. 1 lit. e) RODO w zwi\u0105zku z ustaw\u0105 z dnia 20 lipca 2018 r. Prawo o szkolnictwie wy\u017cszym i nauce (t.j. Dz. U. z 2021 r. poz. 478 z p\u00f3\u017an. zm.) oraz realizowan\u0105 przez Uczelni\u0119 na jej podstawie misj\u0105, jak\u0105 jest prowadzenie dzia\u0142alno\u015bci naukowej, upowszechnianie i pomna\u017canie osi\u0105gni\u0119\u0107 nauki, uczestnictwo w rozwoju spo\u0142ecznym, a tak\u017ce kszta\u0142towanie postaw obywatelskich oraz tworzenie gospodarki opartej na innowacjach;\u00a0\n\nw trybie art. 6 ust. 1 lit b) RODO tj. - przetwarzanie jest niezb\u0119dne do zawarcia i wykonania umowy, kt\u00f3rej przedmiotem jest udzia\u0142 w Konferencji;\u00a0\n\nw trybie art. 6 ust. 1 lit c) RODO tj. przetwarzanie jest niezb\u0119dne dla wywi\u0105zania si\u0119 przez Administratora z obowi\u0105zk\u00f3w prawnych w zakresie dokumentacji finansowo-ksi\u0119gowej i sprawozdawczej.\n\nAdministrator zastrzega sobie prawo do wykonywania zdj\u0119\u0107 i film\u00f3w w trakcie spotka\u0144, kt\u00f3re mo\u017ce wykorzysta\u0107 w celach promocyjnych w publikacjach drukowanych oraz elektronicznych oraz w mediach spo\u0142eczno\u015bciowych na profilach jednostek organizacyjnych Administratora. Zgodnie z art. 81 ust. 2 pkt. 2 z dnia 4 lutego 1994 r. ustawy o prawie autorskim i prawach pokrewnych (tj. Dz. U. 2021 poz. 1062 ze zm.) rozpowszechnianie wizerunku osoby stanowi\u0105cej jedynie szczeg\u00f3\u0142 ca\u0142o\u015bci, takiej jak zgromadzenie, krajobraz czy publiczna impreza nie wymaga jej zezwolenia.\n\nZ pe\u0142n\u0105 tre\u015bci\u0105 informacji o przetwarzaniu danych osobowych mo\u017cna zapozna\u0107 si\u0119 na stronie g\u0142\u00f3wnej AGH w zak\u0142adce Ochrona Danych Osobowych (\nhttps://www.agh.edu.pl/ochrona-danych-osobowych/informacja-administratora-o-przetwarzaniu-danych-osobowych/uczestnik-wydarzenia-naukowego\n).\n\n\u00a7 VI Postanowienia ko\u0144cowe\n\nOrganizator zastrzega sobie prawo, w przypadku zaistnienia okoliczno\u015bci od niego niezale\u017cnych, do odwo\u0142ania lub zmiany terminu Konferencji.\n\nW sprawach nieuregulowanych niniejszym Regulaminem stosuje si\u0119 odpowiednio przepisy Kodeksu Cywilnego.\n\nOrganizator nie ponosi odpowiedzialno\u015bci za rzeczy Uczestnik\u00f3w, kt\u00f3re mog\u0105 zosta\u0107 zgubione, zniszczone lub skradzione podczas Konferencji.\n\nNiniejszy Regulamin wchodzi w \u017cycie z dniem 17.03.2025 r.\n\nOrganizator ma prawo do zmiany postanowie\u0144 Regulaminu. Zmiany wchodz\u0105 w \u017cycie w terminie trzech dni od dnia publikacji na stronie internetowej Konferencji.\n\nStopka\n\nBiblioteka G\u0142\u00f3wna AGH wdra\u017ca system biblioteczny ALMA\nDofinansowano ze \u015brodk\u00f3w Ministra Kultury i Dziedzictwa Narodowego w ramach realizacji Narodowego Programu Rozwoju Czytelnictwa 2.0 na lata 2021\u20132025. \n\nBiblioteka G\u0142\u00f3wna Akademii G\u00f3rniczo-Hutniczej\nim. Stanis\u0142awa Staszica w Krakowie\nal. Mickiewicza 30, 30-059 Krak\u00f3w, pawilon U-1\ntel. +48 12 617 32 08\ne-mail: bgagh@bg.agh.edu.pl\n\nDost\u0119pno\u015b\u0107\nOchrona danych osobowych\nIntranet BG\nNewsletter BGinfo\nMapa strony\n\nFanpage BG AGH w serwisie Facebook\">\nFanpage AGH w serwisie Linkedin\">\nFanpage AGH w serwisie Instagram\">\nKana\u0142 BG AGH w serwisie YouTube\">\n\nBack", "metadata": {"url": "https://bg.agh.edu.pl/konferencja-2025/regulamin-konferencji", "title": " Regulamin Konferencji -- Biblioteka G\u0142\u00f3wna AGH ", "depth": 3, "duplicate": false, "content_hash": "bf06d4108d02ab4583508bd9b688f358", "word_count": 1007, "headings": [{"level": 1, "text": "Regulamin Konferencji"}, {"level": 2, "text": "Stopka"}]}}