{"content": "# Nominacja profesorska dla pracownika WEAIiIB | Wydzia\u0142 Elektrotechniki, Automatyki, Informatyki i In\u017cynierii Biomedycznej AGH\n\nURL: https://www.eaiib.agh.edu.pl/nominacja-profesorska-dla-pracownika-weaiiib/\nCrawled: 2025-03-19 21:30:17\n\nNominacja profesorska dla pracownika WEAIiIB\n\nInformacje dla student\u00f3w i doktorant\u00f3w\n\nWszystkie aktualno\u015bci\n\nWydarzenia wydzia\u0142owe\n\nOsi\u0105gni\u0119cia\n\nStypendia i wyjazdy\n\nPraktyki, sta\u017ce, oferty pracy\n\nKonferencje, seminaria, wyk\u0142ady\n\nKonkursy\n\nZ nieukrywan\u0105 dum\u0105 i rado\u015bci\u0105 mamy przyjemno\u015b\u0107 poinformowa\u0107 o powi\u0119kszeniu si\u0119 grona profesor\u00f3w naszego Wydzia\u0142u.\n\nW dniu \n18 lutego 2025 r.\n postanowieniem Prezydenta Rzeczypospolitej Polskiej, tytu\u0142 profesora nauk in\u017cynieryjno-technicznych w dyscyplinie automatyka, elektronika, elektrotechnika i technologie kosmiczne otrzyma\u0142 \ndr hab. in\u017c. Pawe\u0142 Skruch\n, pracownik Katedry Automatyki i Robotyki.\n\nPanu Profesorowi serdecznie gratulujemy tego zaszczytnego wyr\u00f3\u017cnienia oraz \u017cyczymy owocnej pracy oraz dalszych sukces\u00f3w\n.\n\nProfesor Pawe\u0142 Skruch od pocz\u0105tku swojej kariery naukowej jest zwi\u0105zany z Akademi\u0105 G\u00f3rniczo-Hutnicz\u0105 w Krakowie. W 2001 roku uko\u0144czy\u0142 z wyr\u00f3\u017cnieniem studia na kierunku Automatyka i Robotyka na Wydziale Elektrotechniki, Automatyki, Informatyki i Elektroniki. Stopie\u0144 doktora uzyska\u0142 w 2006 roku, a doktora habilitowanego w 2016 roku, b\u0119d\u0105c wychowankiem profesora Wojciecha Mitkowskiego. Obecnie kieruje zespo\u0142ami badawczymi, takimi jak Zesp\u00f3\u0142 System\u00f3w Dynamicznych i Teorii Sterowania, Laboratorium Sztucznej Inteligencji i Pojazd\u00f3w Autonomicznych oraz Laboratorium Adnotacji Danych. By\u0142 promotorem czterech zako\u0144czonych przewod\u00f3w doktorskich oraz opiekunem 40 prac magisterskich i 21 in\u017cynierskich.\nProfesor Skruch pe\u0142ni funkcj\u0119 Sekretarza Komisji Nauk Technicznych Polskiej Akademii Umiej\u0119tno\u015bci, jest cz\u0142onkiem Polskiego Towarzystwa Matematycznego, posiada tytu\u0142 Senior Member w organizacji IEEE, zasiada w Radzie Fundacji In\u017cynierii System\u00f3w oraz reprezentuje Wydzia\u0142 w Grupie Roboczej KIS 11 w Krajowych Inteligentnych Specjalizacjach.\nJest autorem lub wsp\u00f3\u0142autorem 55 artyku\u0142\u00f3w w czasopismach naukowych, 5 monografii, 25 rozdzia\u0142\u00f3w w monografiach, 59 artyku\u0142\u00f3w konferencyjnych oraz 21 wniosk\u00f3w patentowych, z czego 12 patent\u00f3w zosta\u0142o ju\u017c przyznanych. Kierowa\u0142 pracami badawczymi w projektach finansowanych przez Uni\u0119 Europejsk\u0105 oraz Narodowe Centrum Bada\u0144 i Rozwoju, a tak\u017ce w projektach z zakresu automatyzacji jazdy, kt\u00f3rych wyniki zosta\u0142y wdro\u017cone przez \u015bwiatowe koncerny samochodowe. Wsp\u00f3\u0142pracuje z o\u015brodkami badawczymi w Europie (g\u0142\u00f3wnie Niemcy i S\u0142owacja), Azji (Tajwan) oraz Stanach Zjednoczonych.\nJego zainteresowania badawcze obejmuj\u0105 klasyczn\u0105 teori\u0119 sterowania i jej zastosowanie w pojazdach autonomicznych. Zajmuje si\u0119 projektowaniem i weryfikacj\u0105 nowoczesnych system\u00f3w sterowania. Bada r\u00f3wnie\u017c zastosowania generatywnej sztucznej inteligencji w robotyce mobilnej. Prywatnie pasjonuje si\u0119 biegami \u015brednio- i d\u0142ugodystansowymi.\n\nInformacje dla student\u00f3w i doktorant\u00f3w\n\nWszystkie aktualno\u015bci\n\nWydarzenia wydzia\u0142owe\n\nOsi\u0105gni\u0119cia\n\nStypendia i wyjazdy\n\nPraktyki, sta\u017ce, oferty pracy\n\nKonferencje, seminaria, wyk\u0142ady\n\nKonkursy", "metadata": {"url": "https://www.eaiib.agh.edu.pl/nominacja-profesorska-dla-pracownika-weaiiib/", "title": "Nominacja profesorska dla pracownika WEAIiIB | Wydzia\u0142 Elektrotechniki, Automatyki, Informatyki i In\u017cynierii Biomedycznej AGH", "depth": 3, "duplicate": false, "content_hash": "4ecfa608ffca8a5ff259592c26972505", "word_count": 351, "headings": [{"level": 1, "text": "Nominacja profesorska dla pracownika WEAIiIB"}]}}