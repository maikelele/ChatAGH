{"content": "# Dotacja na inwestycje\n\nURL: https://www.con.agh.edu.pl/infrastruktura-badawcza/dotacja-na-inwestycje/\nCrawled: 2025-03-19 22:35:59\n\nDotacje na realizacj\u0119 inwestycji zwi\u0105zanych z kszta\u0142ceniem oraz dzia\u0142alno\u015bci\u0105 naukow\u0105\nZasady ubiegania si\u0119 o przyznanie \u015brodk\u00f3w finansowych na realizacj\u0119 inwestycji.\nWnioski dotycz\u0105ce inwestycji zwi\u0105zanych z dzia\u0142alno\u015bci\u0105 naukow\u0105, obejmuj\u0105 inwestycje:\nw zakresie aparatury naukowo-badawczej oraz infrastruktury informatycznej, o warto\u015bci przekraczaj\u0105cej 500 000,- z\u0142,\nbudowlane,\nw zakresie zakupu nieruchomo\u015bci,\nwsp\u00f3\u0142finansowane ze \u017ar\u00f3de\u0142 zagranicznych.\nWnioski sk\u0142ada si\u0119 w Ministerstwie Edukacji i Nauki w terminie do dnia 31 lipca roku poprzedzaj\u0105cego rok, w kt\u00f3rym \u015brodki finansowe na ich realizacj\u0119 maj\u0105 zosta\u0107 przyznane w systemie osf \u2013 \nosf.opi.org.pl\n Generator na stronie OSF, zosta\u0142\u00a0 uruchomiony 29 kwietnia 2024.\u00a0\n\nDo wniosku nale\u017cy do\u0142\u0105czy\u0107 przyk\u0142adow\u0105 wycen\u0119 lub ofert\u0119 w celu okre\u015blenia warto\u015bci.\n\nDANE DO WYPE\u0141NIENIA WNIOSKU NA 2024 R. O FINANSOWANIE INWESTYCJI ZWI\u0104ZANEJ Z DZIA\u0141ALNO\u015aCI\u0104 NAUKOW\u0104\n\nW celu weryfikacji formalnej poprawno\u015bci wniosk\u00f3w, redaktorzy proszeni s\u0105 o utworzenia konta \u201eczytelnik\u201d dla pani El\u017cbiety Krawczyk (login w OSF ekkrawczyk) z Dzia\u0142u Infrastruktury Badawczej, a w przypadku inwestycji budowlanych i zakupu nieruchomo\u015bci o utworzenie konta \u201eczytelnik\u201d dla pana Macieja Wojtaszka (login w OSF mawoj) z Pionu Kanclerza.\n\nRedaktor wniosku generuje tzw. \u201eStron\u0119 A\u201d w formacie pdf, a nast\u0119pnie przesy\u0142a j\u0105 do Dzia\u0142u Infrastruktury Badawczej, do\u0142\u0105czaj\u0105c:\nuchwa\u0142\u0119 zawieraj\u0105c\u0105 opini\u0119 rady dyscypliny,\no\u015bwiadczenie kwalifikowalno\u015bci VAT \nwraz z \nankiet\u0105,\no\u015bwiadczenie o zakresie w jakim b\u0119dzie wykorzystywana aparatura,\no\u015bwiadczenie dotycz\u0105ce rocznych koszt\u00f3w utrzymania\n (zgodnie z Komunikatem Kwestora 10/2011)\nuchwa\u0142\u0119 zawieraj\u0105c\u0105 opini\u0119 Zespo\u0142u d.s. Infrastruktury Badawczej\nwydruk wniosku\nZesp\u00f3\u0142 d.s. Infrastruktury Badawczej pod przewodnictwem Pana prof. dr hab. in\u017c. Miros\u0142awa Karbowniczka dokona ostatecznej oceny oraz ustali ranking wniosk\u00f3w.\n\nW celu uzyskania oceny zespo\u0142u, nale\u017cy przes\u0142a\u0107 wniosek w wersji elektronicznej do Pan mgr. El\u017cbiety Krawczyk z Dzia\u0142u Infrastruktury Badawczej (email: ekrawczyk@agh.edu.pl )\u00a0 termin przesy\u0142ania wniosk\u00f3w to 28 czerwca 2024 r.\n\n\u201eStrony A\u201d wniosk\u00f3w zostan\u0105 wys\u0142ane zbiorczo przez skrzynk\u0119 e-PUAP po otrzymaniu potwierdzenia wysy\u0142ki \u201estrony A\u201d redaktorzy wysy\u0142aj\u0105 indywidualnie wnioski w generatorze OSF.\n\nPrzy przyznawaniu \u015brodk\u00f3w finansowych na realizacj\u0119 inwestycji uwzgl\u0119dnia si\u0119 nast\u0119puj\u0105ce szczeg\u00f3\u0142owe kryteria\u00a0\nzasadno\u015b\u0107 wykorzystania infrastruktury przewidzianej do finansowania do realizacji planowanych prac lub zada\u0144,\nmo\u017cliwo\u015b\u0107 wykorzystania infrastruktury przewidzianej do finansowania przez inne podmioty w zwi\u0105zku z jej planowanym udost\u0119pnianiem lub w ramach wsp\u00f3\u0142pracy wnioskodawcy z tymi podmiotami,\nprzygotowanie wnioskodawcy do realizacji inwestycji i u\u017cytkowania infrastruktury przewidzianej do finansowania,\nprawid\u0142owo\u015b\u0107 wykorzystania i rozliczania wcze\u015bniej przyznanych \u015brodk\u00f3w finansowych na realizacj\u0119 inwestycji.\n\nWnioski \u00a0w sprawie przyznania \u015brodk\u00f3w finansowych na realizacj\u0119 inwestycji zwi\u0105zanych z kszta\u0142ceniem.\n\nSk\u0142adanie wniosk\u00f3w zwi\u0105zanych z inwestycjami budowlanymi, nadzoruje sektor techniczny w pionie Kanclerza.\nIstnieje te\u017c mo\u017cliwo\u015b\u0107 wnioskowania o finansowanie inwestycji zwi\u0105zanych z kszta\u0142ceniem nieb\u0119d\u0105cych inwestycjami budowlanymi.\nNie ma tu ograniczenia kwotowego 500\u00a0000 z\u0142 jak w przypadku inwestycji zwi\u0105zanych z dzia\u0142alno\u015bci\u0105 naukow\u0105. Jedynym limitem jest wynikaj\u0105ca z ustawy o rachunkowo\u015bci warto\u015b\u0107 \u015brodka trwa\u0142ego, czyli jednostkowo 10\u00a0000 z\u0142\nGenerator wniosk\u00f3w uruchamiany jest na pocz\u0105tku roku a wnioski nale\u017cy sk\u0142ada\u0107 w terminie do dnia 30 kwietnia roku poprzedzaj\u0105cego rok planowanej inwestycji.\n\nPodstawa prawna:\u00a0 \nRozporz\u0105dzenie Ministra Nauki i Szkolnictwa Wy\u017cszego z dnia 14 marca 2019 roku.\u00a0 w sprawie przyznania, rozliczania i przekazywania \u015brodk\u00f3w finansowych na realizacj\u0119 inwestycji zwi\u0105zanych z kszta\u0142ceniem i nauk\u0105. (Dz. U. poz. 533 z p\u00f3\u017a. zm.)\nObowi\u0105zek informacyjny\nZgodnie z rozporz\u0105dzeniem Rady Ministr\u00f3w z dnia 7 maja 2021 r. w sprawie okre\u015blenia dzia\u0142a\u0144 informacyjnych podejmowanych przez podmioty realizuj\u0105ce zadania finansowane lub dofinansowane z bud\u017cetu pa\u0144stwa lub z pa\u0144stwowych funduszy celowych (\nDz. U. z 2021 r. poz. 953\n) oraz Rozporz\u0105dzeniem Rady Ministr\u00f3w z dnia 20 grudnia 2021 r. zmieniaj\u0105cym w.w. rozporz\u0105dzenie (\nDz.U. 2021 poz. 2506\n), ustanowiono obowi\u0105zki informacyjne dla beneficjent\u00f3w program\u00f3w dofinansowanych z bud\u017cetu pa\u0144stwa lub z pa\u0144stwowych funduszy celowych\n\nW przypadku, gdy \u015brodki wyp\u0142acone \u0142\u0105cznie przekraczaj\u0105 kwot\u0119 50\u00a0000 z\u0142otych, zachodzi obowi\u0105zek informacyjny, kt\u00f3ry nale\u017cy realizowa\u0107 poprzez umieszczenie plakatu informacyjnego oraz zamieszczenie informacji na swojej stronie internetowej.\n\nInformacja na stronie internetowej oraz na profilach w internetowych serwisach spo\u0142eczno\u015bciowych zawiera co najmniej:\nbarwy Rzeczypospolitej Polskiej i wizerunek god\u0142a Rzeczypospolitej Polskiej\n;\ninformacj\u0119 o finansowaniu lub dofinansowaniu zadania z bud\u017cetu pa\u0144stwa lub z pa\u0144stwowych funduszy celowych;\nrodzaj dotacji bud\u017cetowej lub nazw\u0119 programu lub funduszu;\nnazw\u0119 zadania;\nwarto\u015b\u0107 finansowania lub dofinansowania i ca\u0142kowit\u0105 warto\u015b\u0107 zadania;\nkr\u00f3tki opis zadania.\nSzczeg\u00f3\u0142owe informacje dotycz\u0105ce sposobu realizacji obowi\u0105zk\u00f3w informacyjnych oraz wzory graficzne materia\u0142\u00f3w informacyjnych mo\u017cna znale\u017a\u0107 pod adresem: \nwww.gov.pl/web/premier/dzialania-informacyjne", "metadata": {"url": "https://www.con.agh.edu.pl/infrastruktura-badawcza/dotacja-na-inwestycje/", "title": "Dotacja na inwestycje", "depth": 3, "duplicate": false, "content_hash": "454f0a7eee60df67715e55022f56017f", "word_count": 672, "headings": [{"level": 1, "text": "Dotacje na realizacj\u0119 inwestycji zwi\u0105zanych z kszta\u0142ceniem oraz dzia\u0142alno\u015bci\u0105 naukow\u0105"}, {"level": 2, "text": "Zasady ubiegania si\u0119 o przyznanie \u015brodk\u00f3w finansowych na realizacj\u0119 inwestycji."}, {"level": 1, "text": "Obowi\u0105zek informacyjny"}, {"level": 1, "text": "Kontakt"}]}}