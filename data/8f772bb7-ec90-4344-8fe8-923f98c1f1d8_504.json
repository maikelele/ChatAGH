{"content": "#  Kierunek In\u017cynieria materia\u0142owa na Wydziale In\u017cynierii Materia\u0142owej i Ceramiki AGH -- Wydzia\u0142 In\u017cynierii Materia\u0142owej i Ceramiki AGH \n\nURL: https://ceramika.agh.edu.pl/kandydaci/studia-ii-stopnia/inzynieria-materialowa\nCrawled: 2025-03-19 21:33:08\n\nPrzejd\u017a do tre\u015bci\n\nPrzejd\u017a do stopki\n\n In\u017cynieria materia\u0142owa \n\nKierunek In\u017cynieria Materia\u0142owa Wydzia\u0142u In\u017cynierii Materia\u0142owej i Ceramiki \n\nuplasowa\u0142 si\u0119 na II miejscu w Rankingu Kierunk\u00f3w Studi\u00f3w Perspektywy 2024.\n\nProgram kierunku In\u017cynieria Materia\u0142owa na II stopniu studi\u00f3w zosta\u0142 zaplanowany tak, aby przekaza\u0107 studentom aktualn\u0105 wiedz\u0119 z zakresu projektowania, wytwarzania oraz modyfikowania w\u0142a\u015bciwo\u015bci r\u00f3\u017cnych klas materia\u0142\u00f3w funkcjonalnych. W zale\u017cno\u015bci od wybranej \u015bcie\u017cki dyplomowania absolwenci uzyskuj\u0105 poszerzon\u0105 wiedz\u0119 w zakresie materia\u0142\u00f3w nieorganicznych oraz organicznych, z ukierunkowaniem na ich zastosowanie \nw technologiach biomedycznych, kompozytowych, lotniczych, militarnych oraz magazynowania i konwersji energii.\n Realizowane w ramach kierunku przedmioty pozwalaj\u0105 zaznajomi\u0107 si\u0119 z wyzwaniami stawianymi dzisiejszej in\u017cynierii materia\u0142owej w obszarze \nnanokompozyt\u00f3w, implant\u00f3w medycznych, materia\u0142\u00f3w o podwy\u017cszonych parametrach mechanicznych \noraz \nkompozyt\u00f3w w\u0142\u00f3knistych\n. Studenci zostan\u0105 zaznajomieni z aktualnymi aspektami dotycz\u0105cymi utrzymania bezpiecze\u0144stwa energetycznego kraju, w tym z \ntechnologiami wodorowymi,\nogniw paliwowych, paneli fotowoltaicznych, modu\u0142\u00f3w termoelektrycznych \noraz\n akumulator\u00f3w do magazynowania energii.\n\nAbsolwenci kierunku znajd\u0105 zatrudnienie w \nnowoczesnych ga\u0142\u0119ziach przemys\u0142u,\n uwzgl\u0119dniaj\u0105c w tym\n bran\u017c\u0119 wyrob\u00f3w medycznych, motoryzacyjn\u0105, lotnicz\u0105, budowlan\u0105, chemiczn\u0105, ochron\u0119 \u015brodowiska, energetyk\u0119 i konwersj\u0119 energii, ochron\u0119 przed korozj\u0105 oraz technologie wojskowe\n. Program kierowany jest r\u00f3wnie\u017c do student\u00f3w, kt\u00f3rzy pragn\u0105 rozwija\u0107 w\u0142asn\u0105 dzia\u0142alno\u015b\u0107 gospodarcz\u0105 w zakresie\n projektowania i wytwarzania materia\u0142\u00f3w.\n\nNa studiach II stopnia na kierunku In\u017cynieria Materia\u0142owa, na Wydziale In\u017cynierii Materia\u0142owej i Ceramiki wyodr\u0119bnione zosta\u0142y nast\u0119puj\u0105ce \u015bcie\u017cki dyplomowania:\n\nMateria\u0142y Kompozytowe dla Medycyny i Techniki\n\nMateria\u0142y do Magazynowania i Konwersji Energii\n\nMateria\u0142y do Formowania Przyrostowego\n\nKomputerowe Wspomaganie w In\u017cynierii Materia\u0142\u00f3w\n\nMaterials Engineering (ang.)\n\nStudenci ka\u017cdej ze \u015bcie\u017cek maj\u0105 do wyboru szeroki wachlarz przedmiot\u00f3w specjalistycznych dotycz\u0105cych projektowania, wytwarzania i badania materia\u0142\u00f3w funkcjonalnych oraz przedmi\u00f3w humanistycznych.\n\nW zale\u017cno\u015bci od wybranej \u015bcie\u017cki dyplomowania, absolwenci posiadaj\u0105 wiedz\u0119 i umiej\u0119tno\u015bci z zakresu:\n\nwytwarzania i w\u0142a\u015bciwo\u015bci r\u00f3\u017cnych klas materia\u0142\u00f3w funkcjonalnych (nanomateria\u0142\u00f3w, biomateria\u0142\u00f3w, kompozyt\u00f3w, materia\u0142\u00f3w do konwersji energii),\n\nznajomo\u015bci zale\u017cno\u015bci pomi\u0119dzy struktur\u0105 a w\u0142a\u015bciwo\u015bciami funkcjonalnymi materia\u0142\u00f3w,\n\nsposob\u00f3w modyfikowania wybranych w\u0142a\u015bciwo\u015bci materia\u0142\u00f3w do specyficznych zastosowa\u0144,\n\npodstaw projektowania i uczenia maszynowego w in\u017cynierii materia\u0142\u00f3w,\n\nnowoczesnych metod badawczych wykorzystywanych do badania w\u0142a\u015bciwo\u015bci materia\u0142\u00f3w funkcjonalnych.\n\nAbsolwenci mog\u0105 znale\u017a\u0107 zatrudnienie w przedsi\u0119biorstwach zajmuj\u0105cych si\u0119 projektowaniem, wytwarzaniem, formowaniem i zastosowaniem materia\u0142\u00f3w o specjalnych w\u0142asno\u015bciach dla potrzeb \nnowoczesnych dziedzin przemys\u0142u\n, \nwliczaj\u0105c energetyk\u0119, budownictwo, technologie materia\u0142owe, \na tak\u017ce w biurach projektowych, jednostkach kontroli jako\u015bci, laboratoriach badawczo-kontrolnych oraz jednostkach naukowych.\u00a0\n\nWydzia\u0142 mo\u017ce poszczyci\u0107 si\u0119 \u015bcis\u0142\u0105 wsp\u00f3\u0142prac\u0105 z licznymi zak\u0142adami przemys\u0142owymi w obszarze szeroko poj\u0119tej in\u017cynierii materia\u0142owej. Do najwa\u017cniejszych firm, z kt\u00f3rymi wsp\u00f3\u0142pracuje WIMiC nale\u017c\u0105 m.in. Me-Sep, \u00a0Tokay Cobex, Aptiv, Ciech-Sarzyna S.A., Centrum Bada\u0144 i Rozwoju Technologii dla Przemys\u0142u S.A., New Composite Solutions Sp. z o.o., Polski Bazalt S.A., Krosglass S.A., Chema Elektromed, Medgal, Polbionica. Zak\u0142ady Porcelany Elektrotechnicznej \u201eZapel\u201d, a tak\u017ce instytuty badawcze: Instytut Metalurgii i In\u017cynierii Materia\u0142owej PAN, Instytut Katalizy i Fizykochemii Powierzchni PAN. \u00a0Wsp\u00f3\u0142praca z przemys\u0142em realizowana jest poprzez wsp\u00f3lne prowadzenie bada\u0144 w ramach prac magisterskich i doktorskich oraz projekt\u00f3w badawczo-rozwojowych.\n\nJu\u017c dzi\u015b zapisz si\u0119 na II stopie\u0144 in\u017cynierii materia\u0142owej i odkryj tajemnice zaawansowanych materia\u0142\u00f3w kszta\u0142tuj\u0105cych przysz\u0142o\u015b\u0107 naszego \u015bwiata. Przekonaj si\u0119 sam!\n\nStopka\n\nKana\u0142 WIMiC AGH w serwisie YouTube\nFanpage WIMiC AGH w serwisie Facebook\">\nFanpage AGH w serwisie Linkedin\">\nKana\u0142 AGH w serwisie Twitter\">\nFanpage WIMiC AGH w serwisie Instagram\">\nFanpage AGH w serwisie Tiktok\">\n\n \u00a9 2023 Wydzia\u0142 In\u017cynierii Materia\u0142owej i Ceramiki\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://ceramika.agh.edu.pl/kandydaci/studia-ii-stopnia/inzynieria-materialowa", "title": " Kierunek In\u017cynieria materia\u0142owa na Wydziale In\u017cynierii Materia\u0142owej i Ceramiki AGH -- Wydzia\u0142 In\u017cynierii Materia\u0142owej i Ceramiki AGH ", "depth": 3, "duplicate": false, "content_hash": "82df99fa368a726232607560d092f093", "word_count": 517, "headings": [{"level": 1, "text": "In\u017cynieria materia\u0142owa"}, {"level": 1, "text": "Kierunek In\u017cynieria Materia\u0142owa Wydzia\u0142u In\u017cynierii Materia\u0142owej i Ceramiki"}, {"level": 1, "text": "uplasowa\u0142 si\u0119 na II miejscu w Rankingu Kierunk\u00f3w Studi\u00f3w Perspektywy 2024."}, {"level": 1, "text": "Ju\u017c dzi\u015b zapisz si\u0119 na II stopie\u0144 in\u017cynierii materia\u0142owej i odkryj tajemnice zaawansowanych materia\u0142\u00f3w kszta\u0142tuj\u0105cych przysz\u0142o\u015b\u0107 naszego \u015bwiata. Przekonaj si\u0119 sam!"}, {"level": 2, "text": "Stopka"}]}}