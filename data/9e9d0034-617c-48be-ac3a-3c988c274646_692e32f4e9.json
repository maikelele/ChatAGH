{"metadata": {"url": "https://dss.agh.edu.pl/swiadczenia/zapomoga", "title": " Zapomoga -- Dzia\u0142 Spraw Studenckich AGH ", "depth": 1, "duplicate": false, "content_hash": "07bb20cac3056444dc8ed3354c95b045", "word_count": 593, "headings": [{"level": 1, "text": "Zapomoga"}, {"level": 2, "text": "Kto mo\u017ce ubiega\u0107 si\u0119 o zapomog\u0119?"}, {"level": 2, "text": "Jak ubiega\u0107 si\u0119 o zapomog\u0119?"}, {"level": 2, "text": "Jakie dokumenty nale\u017cy do\u0142\u0105czy\u0107 do wniosku o zapomog\u0119 w przypadku \u015bmierci cz\u0142onka rodziny?"}, {"level": 2, "text": "Jakie dokumenty nale\u017cy do\u0142\u0105czy\u0107 do wniosku o zapomog\u0119 w przypadku choroby?"}, {"level": 2, "text": "Ile wynosi wysoko\u015b\u0107 zapomogi?"}, {"level": 2, "text": "Ile razy mo\u017cna ubiega\u0107 si\u0119 o zapomog\u0119?"}, {"level": 2, "text": "Kto nie mo\u017ce ubiega\u0107 si\u0119 o zapomog\u0119?"}, {"level": 2, "text": "Do kogo mo\u017cna si\u0119 odwo\u0142a\u0107 w przypadku odmowy przyznania zapomogi przez upowa\u017cnionego pracownika Centrum Spraw Studenckich?"}, {"level": 2, "text": "Kontakt"}, {"level": 2, "text": "Stopka"}]}, "content": "#  Zapomoga -- Dzia\u0142 Spraw Studenckich AGH \n\nURL: https://dss.agh.edu.pl/swiadczenia/zapomoga\nCrawled: 2025-03-20 01:35:08\n\nPrzejd\u017a do tre\u015bci\n\nPrzejd\u017a do stopki\n\n Zapomoga \n\nKto mo\u017ce ubiega\u0107 si\u0119 o zapomog\u0119?\n\nZapomog\u0119 mo\u017ce otrzyma\u0107 student, kt\u00f3ry znalaz\u0142 si\u0119 przej\u015bciowo w trudnej sytuacji \u017cyciowej.\n\nZdarzeniem losowym mo\u017ce by\u0107:\n\n\u015bmier\u0107 cz\u0142onka rodziny;\n\nci\u0119\u017cka choroba cz\u0142onka rodziny;\n\nkl\u0119ski \u017cywio\u0142owe (np. po\u017car, pow\u00f3d\u017a), wojna;\n\nurodzenie si\u0119 lub przysposobienie dziecka;\n\ninne zdarzenia, na skutek kt\u00f3rych student znalaz\u0142 si\u0119 przej\u015bciowo w trudnej sytuacji \u017cyciowej.\n\nJak ubiega\u0107 si\u0119 o zapomog\u0119?\n\nZapomoga mo\u017ce by\u0107 przyznana przez upowa\u017cnionego pracownika Centrum Spraw Studenckich na wniosek studenta. Wniosek nale\u017cy wype\u0142ni\u0107 w USOSweb, wydrukowa\u0107, podpisa\u0107 i wraz z dokumentacj\u0105 dostarczy\u0107 w wersji papierowej do BOSS.\n\nDo wniosku\n\nnale\u017cy do\u0142\u0105czy\u0107 dokumenty potwierdzaj\u0105ce znalezienie si\u0119 w trudnej sytuacji \u017cyciowej.\n Dokumentem potwierdzaj\u0105cym znalezienie si\u0119 w trudnej sytuacji \u017cyciowej mo\u017ce by\u0107 w\u00a0szczeg\u00f3lno\u015bci:\n\nza\u015bwiadczenie lekarskie,\n\nza\u015bwiadczenie z o\u015brodka pomocy spo\u0142ecznej,\n\norzeczenie s\u0105dowe, komornicze, dokumenty wystawione przez Policj\u0119,\n\nakt urodzenia dziecka studenta lub dokument potwierdzaj\u0105cy jego przysposobienie,\n\nakt zgonu cz\u0142onka rodziny,\n\ninne za\u015bwiadczenia w\u0142a\u015bciwych instytucji i urz\u0119d\u00f3w potwierdzaj\u0105cych okoliczno\u015bci opisane we wniosku.\n\nW przypadku braku mo\u017cliwo\u015bci okazania powy\u017cszych dokument\u00f3w, dopuszcza si\u0119 mo\u017cliwo\u015b\u0107 z\u0142o\u017cenia pisemnego o\u015bwiadczenia o zdarzeniu, potwierdzonego przez co najmniej 3\u00a0student\u00f3w, w tym cz\u0142onka Uczelnianej Rady Samorz\u0105du Student\u00f3w.\n\nJakie dokumenty nale\u017cy do\u0142\u0105czy\u0107 do wniosku o zapomog\u0119 w przypadku \u015bmierci cz\u0142onka rodziny?\n\nW takim przypadku ka\u017cdorazowo wymagany jest akt zgonu oraz pisemne uzasadnienie pogorszenia si\u0119 sytuacji materialnej studenta w wyniku \u015bmierci bliskiego cz\u0142onka rodziny.\n\nJakie dokumenty nale\u017cy do\u0142\u0105czy\u0107 do wniosku o zapomog\u0119 w przypadku choroby?\n\nW takich przypadkach wymagane s\u0105 wszystkie mo\u017cliwe dokumenty, kt\u00f3re po\u015bwiadczaj\u0105 trudn\u0105 sytuacj\u0119 materialn\u0105 studenta z tytu\u0142u choroby studenta lub bliskiego cz\u0142onka rodziny studenta. S\u0105 to:\n\nza\u015bwiadczenia lekarskie o przebytej chorobie,\n\nkarta pobytu w szpitalu,\n\nrachunki za leczenie lub inne us\u0142ugi medyczne,\n\nrachunki za zakup lekarstw lub innych \u015brodk\u00f3w medycznych,\n\ninne odnosz\u0105ce si\u0119 do indywidualnej sytuacji studenta.\n\nIle wynosi wysoko\u015b\u0107 zapomogi?\n\nWysoko\u015b\u0107 zapomogi losowej uzale\u017cniona jest od sytuacji, w jakiej znalaz\u0142 si\u0119 student. Maksymaln\u0105 wysoko\u015b\u0107 zapomogi corocznie ustala Rektor. W roku akademickim 2024/2025 kwota ta wynosi 3000,00 z\u0142.\n\nIle razy mo\u017cna ubiega\u0107 si\u0119 o zapomog\u0119?\n\nStudent mo\u017ce otrzyma\u0107 zapomog\u0119 nie wi\u0119cej ni\u017c 2 razy w roku akademickim, tylko na jednym kierunku studi\u00f3w. Nie mo\u017cna stara\u0107 si\u0119 o zapomog\u0119 dwukrotnie z tego samego tytu\u0142u.\n\nUwaga!\n Wniosek o zapomog\u0119 nale\u017cy z\u0142o\u017cy\u0107 nie p\u00f3\u017aniej ni\u017c w terminie 90 dni od wyst\u0105pienia przyczyny wskazanej we wniosku.\n\nKto nie mo\u017ce ubiega\u0107 si\u0119 o zapomog\u0119?\n\nZapomoga nie przys\u0142uguje studentowi posiadaj\u0105cemu tytu\u0142 zawodowy:\n a) magistra, magistra in\u017cyniera lub r\u00f3wnorz\u0119dny,\n b) licencjata, in\u017cyniera lub r\u00f3wnorz\u0119dny, je\u017celi podejmuje ponownie studia pierwszego stopnia.\n\nUwaga!\n \u015awiadczenia, o kt\u00f3rych mowa w art. 86 Ustawy - w tym zapomoga - przys\u0142uguj\u0105 na studiach pierwszego stopnia i studiach drugiego stopnia, jednak nie d\u0142u\u017cej ni\u017c przez okres 12 semestr\u00f3w, bez wzgl\u0119du na ich pobieranie przez studenta, z tym zastrze\u017ceniem, \u017ce w ramach tego okresu \u015bwiadczenia przys\u0142uguj\u0105:\n\nna studiach pierwszego stopnia - nie d\u0142u\u017cej ni\u017c przez 9 semestr\u00f3w\n\nna studiach 2 stopnia -\u00a0 nie d\u0142u\u017cej ni\u017c przez 7 semestr\u00f3w.\n\nPrzepisy te stosuje si\u0119 r\u00f3wnie\u017c do os\u00f3b studiuj\u0105cych lub posiadaj\u0105cych tytu\u0142y zawodowe uzyskane za granic\u0105.\n\nDo kogo mo\u017cna si\u0119 odwo\u0142a\u0107 w przypadku odmowy przyznania zapomogi przez upowa\u017cnionego pracownika Centrum Spraw Studenckich?\n\nStudent niezadowolony z decyzji mo\u017ce z\u0142o\u017cy\u0107 wniosek o ponowne rozpatrzenie sprawy, kierowany do Prorektora ds. Studenckich.\n\nKontakt\n\nBOSS\n - osoby zajmuj\u0105ce si\u0119 obs\u0142ug\u0105 \u015bwiadcze\u0144 na poszczeg\u00f3lnych Wydzia\u0142ach\n\nbudynek C-7\n pok\u00f3j 112b\n\nponiedzia\u0142ek \u2013 wtorek\n 9:00 \u2013 15:00\n czwartek - pi\u0105tek\n 7:30 \u2013 13:30\n\nStopka\n\nArchiwum dokument\u00f3w\n\nDzia\u0142 Spraw Studenckich\nAkademia G\u00f3rniczo-Hutnicza\nim. Stanis\u0142awa Staszica w Krakowie\nAl. Mickiewicza 30\n30-059 Krak\u00f3w\n\nBiuro Obs\u0142ugi Spraw Studenckich\nbudynek C-7, pok\u00f3j 112\nSekcja Obs\u0142ugi Organizacji Studenckich\nbudynek C-1, pok\u00f3j 111\nSekcja Wyp\u0142at i Rozlicze\u0144 Stypendi\u00f3w\nbudynek C-1, pok\u00f3j 111\ne-mail: dss@agh.edu.pl\n\nBack"}