{"content": "# Electronics and Telecommunications | Wydzia\u0142 Informatyki, Elektroniki i Telekomunikacji AGH\n\nURL: https://iet.agh.edu.pl/elektronika-i-telekomunikacja-po-angielsku/\nCrawled: 2025-03-19 21:30:46\n\nKierunek studi\u00f3w: Electronics and Telecommunications\n\nKandydaci\n\nCyberbezpiecze\u0144stwo\n\nElektronika\n\nElektronika i telekomunikacja\n\nElectronics and Telecommunications\n\nNowoczesne technologie w kryminalistyce\n\nTeleinformatyka\n\nStudia niestacjonarne\n\nStudia podyplomowe\n\nStudia I stopnia  - in\u017cynierskie\n\nStudia I stopnia  - in\u017cynierskie\n\n\u201eStudiuj\u0119 Electronics and Telecommunications\u201d\n \u2013 \nOBEJRZYJ WIDEO\nProwadzone w j\u0119zyku angielskim studia na kierunku Electronics and Telecommunications stanowi\u0105 atrakcyjn\u0105 ofert\u0119 dla os\u00f3b, kt\u00f3re pragn\u0105 podj\u0105\u0107 prac\u0119 zawodow\u0105 w sektorze IT. Chocia\u017c w Ma\u0142opolsce sektor ten obejmuje ok. 50. tysi\u0119cy pracownik\u00f3w, to jednak niedob\u00f3r specjalist\u00f3w z zakresu Elektroniki i Telekomunikacji nadal ro\u015bnie.\nKszta\u0142cenie obejmuje nabywanie umiej\u0119tno\u015bci specjalistycznych oraz kompetencji spo\u0142ecznych. Dzi\u0119ki starannie przygotowanym i aktualizowanym programom kszta\u0142cenia, studia na kierunku Electronics and Telecommunications dobrze przygotowuj\u0105 do pracy zawodowej, otwieraj\u0105c drog\u0119 do ciekawej pracy i awansu zawodowego.\nCo absolwent wie ?\n\nAbsolwent kierunku Electronics and Telecommunications posiada kapita\u0142 wiedzy z zakresu matematyki, fizyki, elektrotechniki, ekonomii, przedsi\u0119biorczo\u015bci oraz j\u0119zyka angielskiego, kt\u00f3re s\u0105 podstaw\u0105 dla przedmiot\u00f3w kierunkowych. Posiada gruntown\u0105 znajomo\u015b\u0107 element\u00f3w elektronicznych oraz budowy urz\u0105dze\u0144 elektronicznych, analogowych i cyfrowych uk\u0142ad\u00f3w elektronicznych, mikroprocesor\u00f3w i mikrokontroler\u00f3w, technik przesy\u0142ania sygna\u0142\u00f3w w \u0142\u0105czach kablowych, \u015bwiat\u0142owodowych oraz radiowych, protoko\u0142\u00f3w i urz\u0105dze\u0144 sieci komputerowych; programowania w j\u0119zykach: asembler, C, C++, Java, Python, analizy sygna\u0142\u00f3w w \u015brodowisku Matlab, system\u00f3w i sieci komputerowych, baz danych oraz system\u00f3w operacyjnych. Posiada wiedz\u0119 niezb\u0119dn\u0105 do instalacji, obs\u0142ugi i utrzymania narz\u0119dzi informatycznych s\u0142u\u017c\u0105cych do przetwarzania informacji, w tym do symulacji i projektowania sieci teleinformatycznych (lokalnych, metropolitalnych i rozleg\u0142ych); zasad organizacji system\u00f3w i sieci oraz zarz\u0105dzania nimi. Zna, rozumie i potrafi efektywnie wykorzysta\u0107 u\u017cywane w nich protoko\u0142y komunikacyjne, zasady adresacji, mechanizmy doboru trasy, mechanizmy in\u017cynierii ruchu, mechanizmy tworzenia sieci wirtualnych, przetwarzania w chmurze, urz\u0105dze\u0144 wchodz\u0105cych w sk\u0142ad sieci teleinformatycznych, w tym sieci bezprzewodowych i optycznych, oraz uruchamiania, konfiguracji i utrzymania tych zaawansowanych technologicznie urz\u0105dze\u0144.\nCo absolwent potrafi ?\nAbsolwent kierunku Electronics and Telecommunications potrafi projektowa\u0107 systemy elektroniczne oparte na specjalizowanych analogowych i cyfrowych uk\u0142adach scalonych oraz programowa\u0107 procesory oraz uk\u0142ady programowalne do r\u00f3\u017cnych zastosowa\u0144. Absolwent potrafi projektowa\u0107 uk\u0142ady i systemy transmisyjne przeznaczone do wszystkich rodzaj\u00f3w medi\u00f3w transmisyjnych. Sprawnie korzysta z narz\u0119dzi pomiarowych (generatory sygna\u0142owe, oscyloskopy, testery protoko\u0142\u00f3w, analizatory widma i wektorowe, wysokorozdzielcze multimetry, komputerowe karty pomiarowe) i programowych, co wykorzystuje w procesie projektowania i wdra\u017cania sieci teleinformatycznych. Absolwent kierunku Electronics and Telecommunications potrafi przeprowadzi\u0107 symulacj\u0119 oraz pomiary jako\u015bci transmisji, a tak\u017ce analizowa\u0107 parametry charakteryzuj\u0105ce systemy i sieci telekomunikacyjne oraz przep\u0142ywy danych. Potrafi konfigurowa\u0107 urz\u0105dzenia i protoko\u0142y komunikacyjne w lokalnych (przewodowych i radiowych) i rozleg\u0142ych (w szczeg\u00f3lno\u015bci optycznych) sieciach teleinformatycznych. Zarz\u0105dza sieciami i systemami teleinformatycznymi oraz rozwi\u0105zuje pojawiaj\u0105ce si\u0119 w nich problemy. Potrafi opracowywa\u0107 algorytmy i implementowa\u0107 je. Projektuje i tworzy us\u0142ugi dla sieci komputerowych i telekomunikacyjnych. Konfiguruje urz\u0105dzenia i umiej\u0119tnie dobiera protoko\u0142y do realizacji us\u0142ug teleinformatycznych klasy operatorskiej. Absolwent jest osob\u0105 \u015bwiadom\u0105 z\u0142o\u017cono\u015bci wsp\u00f3\u0142czesnych system\u00f3w IT, bardzo dobrze przygotowan\u0105 do pe\u0142nienia funkcji kierownika projektu, zarz\u0105dzanego z u\u017cyciem metod klasycznych lub zwinnych oraz kierownika dzia\u0142u IT.\nPraca po studiach i awans\nAbsolwenci kierunku Electronics and Telecommunications maj\u0105 szerokie mo\u017cliwo\u015bci zatrudnienia jako projektanci i konstruktorzy urz\u0105dze\u0144 elektronicznych oraz uk\u0142ad\u00f3w scalonych. Pracuj\u0105 jako architekci i integratorzy system\u00f3w transmisji danych; in\u017cynierowie nadzoru linii produkcyjnych, in\u017cynierowie ds. rozwoju urz\u0105dze\u0144 przemys\u0142owych, multimedialnych, medycznych oraz system\u00f3w pok\u0142adowych dla pojazd\u00f3w autonomicznych, robot\u00f3w lub system\u00f3w zabezpiecze\u0144. S\u0105 specjalistami w zakresie pomiar\u00f3w. S\u0105 cz\u0119sto obsadzani w roli kierownik\u00f3w projekt\u00f3w.\u00a0\n\nRekrutacja\n\nProgram zaj\u0119\u0107 - Sylabus AGH", "metadata": {"url": "https://iet.agh.edu.pl/elektronika-i-telekomunikacja-po-angielsku/", "title": "Electronics and Telecommunications | Wydzia\u0142 Informatyki, Elektroniki i Telekomunikacji AGH", "depth": 3, "duplicate": false, "content_hash": "1dc927ac9fa5398003498698e6edde40", "word_count": 531, "headings": [{"level": 2, "text": "Kierunek studi\u00f3w: Electronics and Telecommunications"}]}}