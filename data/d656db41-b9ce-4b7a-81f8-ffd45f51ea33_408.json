{"content": "# Uczelnia Badawcza \u2013 Wydzia\u0142 In\u017cynierii L\u0105dowej i Gospodarki Zasobami\n\nURL: https://wilgz.agh.edu.pl/wydzial/o-wydziale/uczelnia-badawcza/\nCrawled: 2025-03-19 21:27:01\n\nHomepage\n \u00a0/\u00a0 \nWydzia\u0142\n \u00a0/\u00a0 \nO wydziale\n \u00a0/\u00a0 \nUczelnia Badawcza\n Uczelnia Badawcza\n\nProgram \u201eInicjatywa doskona\u0142o\u015bci \u2013 uczelnia badawcza\u201d (IDUB) wprowadzony zosta\u0142 przez\u00a0now\u0105 ustaw\u0119 \u2013 Prawo o\u00a0szkolnictwie wy\u017cszym i\u00a0nauce i\u00a0stanowi jeden z\u00a0kluczowych element\u00f3w reformy nauki i\u00a0szkolnictwa wy\u017cszego.\nW\u00a0ramach programu wy\u0142oniono i\u00a0udzielono wsparcia uczelniom, kt\u00f3re d\u0105\u017c\u0105 i\u00a0b\u0119d\u0105 d\u0105\u017cy\u0107 do\u00a0osi\u0105gni\u0119cia statusu uniwersytetu badawczego, a\u00a0tak\u017ce b\u0119d\u0105 w\u00a0stanie skutecznie konkurowa\u0107 z\u00a0najlepszymi o\u015brodkami akademickimi w\u00a0Europie i\u00a0na\u00a0\u015bwiecie. W\u00a0Akademii G\u00f3rniczo-Hutniczej im.\u00a0Stanis\u0142awa Staszica projekt rozpocz\u0105\u0142 si\u0119 w\u00a02020 roku, ocena \u015br\u00f3dokresowa przypada na\u00a0rok 2023 a\u00a0ko\u0144cowa na\u00a02026.\nCele programu to:\npoprawa mi\u0119dzynarodowej pozycji i\u00a0rozpoznawalno\u015bci AGH\nuzyskanie potencja\u0142u umo\u017cliwiaj\u0105cego skuteczn\u0105 konkurencj\u0119 z\u00a0najlepszymi o\u015brodkami akademickimi w\u00a0Europie i\u00a0na\u00a0\u015bwiecie\nW\u00a0ramach programu uruchamiane s\u0105\u00a0dzia\u0142ania s\u0142u\u017c\u0105ce przede wszystkim:\nzwi\u0119kszeniu wp\u0142ywu dzia\u0142alno\u015bci naukowej AGH na\u00a0rozw\u00f3j \u015bwiatowej nauki\nwzmocnieniu wsp\u00f3\u0142pracy badawczej z\u00a0instytucjami naukowymi o\u00a0wysokiej renomie w\u00a0skali mi\u0119dzynarodowej\npodniesieniu jako\u015bci kszta\u0142cenia student\u00f3w i\u00a0doktorant\u00f3w\nprzygotowaniu i\u00a0wdro\u017ceniu kompleksowych rozwi\u0105za\u0144 s\u0142u\u017c\u0105cych rozwojowi zawodowemu pracownik\u00f3w uczelni, w\u00a0szczeg\u00f3lno\u015bci m\u0142odych naukowc\u00f3w\npodniesieniu jako\u015bci zarz\u0105dzania uczelni\u0105, w\u00a0tym projako\u015bciowym zmianom organizacyjnym\nWyr\u00f3\u017cniono osiem Priorytetowych obszar\u00f3w badawczych (POB), do\u00a0kt\u00f3rych\u00a0przypisano dziedziny i\u00a0dyscypliny naukowe i\u00a0s\u0105\u00a0to:\nZr\u00f3wnowa\u017cone technologie energetyczne, odnawialne \u017ar\u00f3d\u0142a energii i\u00a0magazyny energii\nNowe technologie dla gospodarki o\u00a0obiegu zamkni\u0119tym\nWoda-energia-klimat: interdyscyplinarne podej\u015bcie dla zr\u00f3wnowa\u017conego rozwoju\nRozwi\u0105zania techniczne: od\u00a0bada\u0144 podstawowych, przez\u00a0modelowanie i\u00a0projektowanie, a\u017c\u00a0do\u00a0prototyp\u00f3w\nMateria\u0142y, technologie i\u00a0procesy inspirowane natur\u0105\nInteligentne techniki informacyjne, telekomunikacyjne, komputerowe i\u00a0sterowania\nProjektowanie, produkcja, badanie nowoczesnych materia\u0142\u00f3w i\u00a0przysz\u0142o\u015bciowych technologii\nPrzekraczanie granic: eksperymentalna fizyka wysokich energii, ekstremalne stany materii, zastosowania transdyscyplinarne\nWi\u0119cej szczeg\u00f3\u0142\u00f3w\nW\u00a0obszarze kszta\u0142cenia wyr\u00f3\u017cniono pi\u0119\u0107 dzia\u0142a\u0144 maj\u0105cych na\u00a0celu unowocze\u015bni\u0107 oraz\u00a0powi\u0105za\u0107 z\u00a0POB proces kszta\u0142cenia prowadzony na\u00a0naszej uczelni, s\u0105\u00a0to:\nIntegracja procesu kszta\u0142cenia z\u00a0badaniami naukowymi (Dzia\u0142anie 12)\nSystem Jako\u015bci Kszta\u0142cenia maj\u0105cy na\u00a0celu dostosowywanie procesu kszta\u0142cenia do\u00a0zmieniaj\u0105cych si\u0119 potrzeb i\u00a0wymaga\u0144 oraz\u00a0diagnozowanie i\u00a0eliminacj\u0119 zjawisk niepo\u017c\u0105danych (Dzia\u0142anie 13)\nOrganizacja i\u00a0przebieg studi\u00f3w uwzgl\u0119dniaj\u0105ce potrzeby i\u00a0zainteresowania najzdolniejszych student\u00f3w (Dzia\u0142anie 14)\nUmi\u0119dzynarodowienie procesu kszta\u0142cenia (Dzia\u0142anie 15)\nPolityka kadrowa wspieraj\u0105ca rozw\u00f3j kompetencji dydaktycznych (Dzia\u0142anie 16)\nSzczeg\u00f3\u0142owe informacje o\u00a0AGH \nUczelnia Badawcza\n.", "metadata": {"url": "https://wilgz.agh.edu.pl/wydzial/o-wydziale/uczelnia-badawcza/", "title": "Uczelnia Badawcza \u2013 Wydzia\u0142 In\u017cynierii L\u0105dowej i Gospodarki Zasobami", "depth": 3, "duplicate": false, "content_hash": "87f4c5d37e4672bd24d34ee5afae3517", "word_count": 348, "headings": [{"level": 1, "text": "Uczelnia Badawcza"}]}}