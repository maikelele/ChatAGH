{"content": "# Lakshmi N. Mittal \u2013 Historia AGH\n\nURL: https://historia.agh.edu.pl/mediawiki/index.php?title=Lakshmi_N._Mittal&oldid=84449\nCrawled: 2025-03-19 22:03:14\n\nLakshmi N. Mittal\n\nZ Historia AGH\n\nWersja z dnia 09:45, 3 cze 2024 autorstwa \nJustyna.Stanek\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nLakshmi N. Mittal\n\nNazwisko\n\nMittal\n\nImi\u0119 / imiona\n\nLakshmi N.\n\nTytu\u0142y honorowe AGH\n\nKonsul Honorowy AGH\n, \nDoktor Honoris Causa AGH\n\nData urodzenia\n\n15 czerwca 1950\n\nMiejsce urodzenia\n\nSadulpur\n\nRok przyznania doktoratu h.c. AGH\n\n2012\n\nPow\u00f3d przyznania doktoratu h.c. AGH\n\nza wk\u0142ad w\u00a0strategiczny rozw\u00f3j oraz konsolidacj\u0119 bran\u017cy hutniczej w\u00a0skali \u015bwiatowej, restrukturyzacj\u0119 i\u00a0unowocze\u015bnienie przemys\u0142u hutniczego w\u00a0Polsce, wieloletnie wspieranie wsp\u00f3\u0142pracy naukowej i\u00a0promowanie Akademii G\u00f3rniczo-Hutniczej oraz umo\u017cliwianie poszerzenia wiedzy praktycznej dla student\u00f3w i\u00a0oferowanie atrakcyjnych miejsc pracy dla absolwent\u00f3w\n\nLakshmi N. Mittal\n (1950-)\n\nPrezes i dyrektor generalny koncernu ArcelorMittal (Indie)\n\nNota biograficzna\n\nUrodzi\u0142 si\u0119 15 czerwca 1950 roku w Sadulpur, w stanie Rad\u017castan, w Indiach.\n\nUko\u0144czy\u0142 presti\u017cow\u0105 uczelni\u0119 St. Xavier\u2019s College w Kalkucie w Indiach, gdzie uzyska\u0142 tytu\u0142 licencjata w dziedzinie handlu.\n\nJest prezesem i dyrektorem generalnym koncernu ArcelorMittal. Do\u015bwiadczenie zawodowe zdobywa\u0142 w rodzinnej firmie hutniczej w Indiach. W 1976 roku za\u0142o\u017cy\u0142 sp\u00f3\u0142k\u0119 Ispat Indo, nast\u0119pnie dokona\u0142 po\u0142\u0105czenia z indyjsk\u0105 sp\u00f3\u0142k\u0105 LNM Holdings. W grudniu 2004 roku po przej\u0119ciu grupy International Steel Group i po\u0142\u0105czeniu grup Ispat International z LNM Holdings utworzy\u0142 koncern Mittal Steel. W roku 2006 po\u0142\u0105czy\u0142 grupy Mittal Steel i Arcelor, tworz\u0105c koncern ArcelorMittal, a nast\u0119pnie z powodzeniem przeprowadzi\u0142 integracj\u0119 tych dw\u00f3ch olbrzymich podmiot\u00f3w, czyni\u0105c grup\u0119 ArcelorMittal jedn\u0105 z najwa\u017cniejszych firm przemys\u0142owych \u015bwiata. \n\nOdegra\u0142 wiod\u0105c\u0105 rol\u0119 w konsolidacji przemys\u0142u stalowego, tworz\u0105c model globalny, a tak\u017ce wypromowa\u0142 rozw\u00f3j mini-hut i zastosowanie \u017celaza z redukcji bezpo\u015bredniej jako zamiennika z\u0142omu w procesie stalowniczym. Jest aktywnym filantropem oraz cz\u0142onkiem wielu rad nadzorczych i powierniczych, w tym rady banku Goldman Sachs oraz Europejskiego Koncernu Lotniczo-Rakietowego i Obronnego (EADS). Jest tak\u017ce cz\u0142onkiem Rady Doradc\u00f3w Globalnych premiera Indii, Rady Inwestor\u00f3w Zagranicznych przy Prezydencie Republiki Kazachstanu, Rady Doradc\u00f3w ds. Inwestycji Krajowych i Zagranicznych przy prezydencie Ukrainy, Mi\u0119dzynarodowej Rady Biznesu \u015awiatowego Forum Ekonomicznego, Komitetu Wykonawczego World Steel Association oraz Mi\u0119dzynarodowego Komitetu Doradczego przy prezydencie Mozambiku. Zasiada w komitecie doradczym uczelni Kellogg School of Management w USA oraz jest cz\u0142onkiem Rady Powierniczej renomowanego szpitala ameryka\u0144skiego Cleveland Clinic.\n\nKoncern ArcelorMittal Poland wsp\u00f3\u0142pracuje z Akademi\u0105 G\u00f3rniczo-Hutnicz\u0105 i innymi uczelniami technicznymi w Polsce na wielu p\u0142aszczyznach, mi\u0119dzy innymi przez wsp\u00f3\u0142dzia\u0142anie przy wdra\u017caniu nowych rozwi\u0105za\u0144, umo\u017cliwianie zdobywania wiedzy praktycznej przez student\u00f3w.\n\nOdznaczenia i nagrody\n\nHiszpa\u0144skie odznaczenie Grand Cross of Civil Merit (2007), indyjskie odznaczenie Padma Vibhushan (2008), nagroda Korf Steel Vision Award przyznawana przez organizacj\u0119 World Steel Dynamics (1998), nagroda Global Leadership Award im. Dwighta D. Eisenhowera (2007), nagroda za ca\u0142okszta\u0142t osi\u0105gni\u0119\u0107 przyznawana przez magazyn \u201eForbes\u201d wybitnym osobowo\u015bciom, medal World Steel Association (2010), tytu\u0142 Przedsi\u0119biorca Przemys\u0142u Hutniczego przyznany przez ameryka\u0144sk\u0105 organizacj\u0119 New Steel (1996), tytu\u0142 European Businessman of the Year przyznany przez Magazyn \u201eFortune\u201d (2004), Posta\u0107 Roku 2006 dziennika \u201eThe Sunday Times\u201d, Posta\u0107 Roku 2006 w Mediach Mi\u0119dzynarodowych magazynu \u201eTime\u201d, Posta\u0107 Roku 2006 dziennika \u201eFinancial Times\u201d, tytu\u0142 Steelmaker of the Year organizacji AIST (2007), honorowy cz\u0142onek kolegium King\u2019s College Uniwersytetu Londy\u0144skiego (2007) i inne\n\n\u0179r\u00f3d\u0142a do biogramu\n\nKsi\u0105\u017cki\n\nLakshmi N. Mittal Doktorem Honoris Causa Akademii G\u00f3rniczo-Hutniczej im. Stanis\u0142awa Staszica w Krakowie\u00a0: Krak\u00f3w, 11 stycznia 2013 r. Krak\u00f3w [2013], 44, [3] s., [foto]\n\nArtyku\u0142y\n\nKarbowniczek M.: Pan Lakshmi N. Mittal Doktorem Honoris Causa AGH. \nBiuletyn AGH\n 2013, nr 61, s. 10-11, [foto]\n\nLakshmi N. Mittal Doktorem Honoris Causa AGH\u00a0: 11 stycznia 2013. \nBiuletyn AGH\n 2013, nr 61, s. 2, [foto]\n\n[\nProtok\u00f3\u0142 z Posiedzenia Senatu AGH\n... 31.10.2012], s.\u00a02, 45\n\nInne\n\nLakshmi Mittal [online] [przegl\u0105dany 29.11.2016]. Dost\u0119pny w: \nhttp://pl.wikipedia.org/wiki/Lakshmi_Mittal\n\nstan na dzie\u0144 3.06.2024\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Lakshmi_N._Mittal&oldid=84449\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/mediawiki/index.php?title=Lakshmi_N._Mittal&oldid=84449", "title": "Lakshmi N. Mittal \u2013 Historia AGH", "depth": 3, "duplicate": false, "content_hash": "04dbeace234b67216035c2e469c31f4e", "word_count": 604, "headings": [{"level": 1, "text": "Lakshmi N. Mittal"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}