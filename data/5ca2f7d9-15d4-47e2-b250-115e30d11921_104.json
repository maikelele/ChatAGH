{"content": "# Metrologia i In\u017cynieria Pomiar\u00f3w | Wydzia\u0142 Elektrotechniki, Automatyki, Informatyki i In\u017cynierii Biomedycznej AGH\n\nURL: https://www.eaiib.agh.edu.pl/metrologia-i-inzynieria-pomiarow/\nCrawled: 2025-03-19 21:30:04\n\nKierunek kszta\u0142cenia: Metrologia i In\u017cynieria Pomiar\u00f3w (II stopie\u0144)\n\nWarunki rekrutacji\n\nKandydaci\n\nAutomatyka i Robotyka\n\nComputer science\n\nElektrotechnika\n\nInformatyka\n\nInformatyka Medyczna\n\nInformatyka i systemy inteligentne\n\nIn\u017cynieria Biomedyczna\n\nMetrologia i In\u017cynieria Pomiar\u00f3w (II stopie\u0144)\n\nMikroelektronika w technice i medycynie\n\nTechnologie Przemys\u0142u 4.0\n\nEgzaminy wst\u0119pne na II stopie\u0144 studi\u00f3w\n\nStudia podyplomowe i kursy dokszta\u0142caj\u0105ce\n\nstudia II stopnia\n\nOpis kierunku kszta\u0142cenia:\nKierunek Metrologia i In\u017cynieria Pomiar\u00f3w jest nowym kierunkiem studi\u00f3w, prowadzonym wsp\u00f3lnie przez Akademi\u0119 G\u00f3rniczo-Hutnicza, Politechnik\u0119 Krakowsk\u0105, Uniwersytet Rolniczy w Krakowie i G\u0142\u00f3wny Urz\u0105d Miar. Zaj\u0119cia dydaktyczne b\u0119d\u0105 prowadzone przez specjalist\u00f3w z wymienionych instytucji, w laboratoriach posiadanych przez te podmioty. Absolwenci otrzymaj\u0105 dyplom wszystkich trzech uczelni.\nKierunek odpowiada potrzebom budowanego w Polsce Narodowego Instytutu Metrologii (NMI), dynamicznie zmieniaj\u0105cym si\u0119 potrzebom gospodarki, w tym zwi\u0105zanych z rozwojem wysokich technologii wytwarzania, rozwojem technologicznego wyposa\u017cenia b\u0119d\u0105cego w dyspozycji Si\u0142 Zbrojnych RP, przemys\u0142u zbrojeniowego, rozwojem rynku pracy. Jego profil jest zgodny z oczekiwaniami otoczenia spo\u0142ecznego odno\u015bnie w\u0142\u0105czenia si\u0119 Polski w mi\u0119dzynarodowy podzia\u0142 pracy, w tym podzia\u0142 w zakresie kompetencji metrologicznych, rozwoju niskoemisyjnych technologii wytwarzania, zielonej transformacji, elektromobilno\u015bci, rozproszonej energetyki i ochrony \u015brodowiska. Jest to kierunek studi\u00f3w z nowoczesnym i innowacyjnym programem kszta\u0142cenia, \u0142\u0105cz\u0105cy r\u00f3\u017cnorodne zagadnienia z obszaru szeroko rozumianej metrologii, zar\u00f3wno teoretyczne jak i praktyczne.\nCelem studi\u00f3w na kierunku Metrologia i In\u017cynieria Pomiar\u00f3w jest wyposa\u017cenie student\u00f3w w wiedz\u0119 i umiej\u0119tno\u015bci z zakresu metod, technik i technologii pomiar\u00f3w r\u00f3\u017cnych wielko\u015bci fizycznych, w tym pomiar\u00f3w najwy\u017cszej dok\u0142adno\u015bci, wzorc\u00f3w pomiarowych, realizacji zada\u0144 krajowej s\u0142u\u017cby miar i jej wsp\u00f3\u0142pracy z organizacjami mi\u0119dzynarodowymi, prowadzenia bada\u0144 i rozwijania r\u00f3\u017cnych dzia\u0142\u00f3w metrologii, metrologicznego zabezpieczenia proces\u00f3w wytw\u00f3rczych w ramach Przemys\u0142u 4.0. Zdobyta podczas studi\u00f3w wiedza pozwoli na kompleksowe rozwi\u0105zywanie skomplikowanych problem\u00f3w in\u017cynierskich z obszaru metrologii. Praktyczne podej\u015bcie do zdobywania wiedzy podczas studi\u00f3w przygotuje absolwent\u00f3w do skutecznej i efektywnej dzia\u0142alno\u015bci zawodowej.\nAbsolwenci kierunku Metrologia i In\u017cynieria Pomiar\u00f3w s\u0105 przygotowani do dzia\u0142alno\u015bci zawodowej we wszelkiego rodzaju firmach, przedsi\u0119biorstwach oraz instytucjach sektora pa\u0144stwowego i prywatnego, w tym:\n\u2013 w krajowej s\u0142u\u017cbie miar (laboratoria G\u0142\u00f3wnego Urz\u0119du miar oraz Okr\u0119gowych Urz\u0119d\u00f3w Miar);\n\u2013 w Narodowym Instytucie Metrologicznym;\n\u2013 w zak\u0142adach przemys\u0142owych wykorzystuj\u0105cych zaawansowane technologie wytwarzania;\n\u2013 w jednostkach badawczych prowadz\u0105cych badania na wysokim poziomie zaawansowania technologicznego, w tym w wy\u017cszych uczelniach technicznych;\n\u2013 w laboratoriach Centralnego O\u015brodka Metrologii Wojskowej;\n\u2013 w jednostkach eksploatuj\u0105cych rozproszone systemy elektroenergetyczne;\n\u2013 w jednostkach administracji pa\u0144stwowej, samorz\u0105dowej, gospodarczej i o\u015bwiatowej zajmuj\u0105cych si\u0119 problemami ochrony i monitoringu \u015brodowiska;\n\u2013 w jednostkach s\u0142u\u017cby zdrowia oraz podmiotach wytw\u00f3rczych produkuj\u0105cych sprz\u0119t diagnostyczny;\n\u2013 w jednostkach przemys\u0142u spo\u017cywczego;\n\u2013 w firmach konsultingowych i szkoleniowych, w tym we w\u0142asnych firmach \u015bwiadcz\u0105cych us\u0142ugi z zakresu metrologii.\nAbsolwenci tego kierunku, ze wzgl\u0119du na posiadan\u0105 wiedz\u0119, mog\u0105 podj\u0105\u0107 prac\u0119 tak\u017ce w zagranicznych instytutach metrologicznych, firmach i jednostkach badawczych oraz s\u0105 przygotowani do kontynuowania kszta\u0142cenia na III stopniu studi\u00f3w (Szko\u0142y Doktorskie).\n\nProgram zaj\u0119\u0107 dydaktycznych - SYLABUS", "metadata": {"url": "https://www.eaiib.agh.edu.pl/metrologia-i-inzynieria-pomiarow/", "title": "Metrologia i In\u017cynieria Pomiar\u00f3w | Wydzia\u0142 Elektrotechniki, Automatyki, Informatyki i In\u017cynierii Biomedycznej AGH", "depth": 3, "duplicate": false, "content_hash": "bfec8162755998c974b95e52b8b6010d", "word_count": 450, "headings": [{"level": 2, "text": "Kierunek kszta\u0142cenia: Metrologia i In\u017cynieria Pomiar\u00f3w (II stopie\u0144)"}, {"level": 3, "text": "Opis kierunku kszta\u0142cenia:"}]}}