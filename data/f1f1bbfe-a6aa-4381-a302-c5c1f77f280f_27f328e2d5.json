{"metadata": {"url": "https://rekrutacja.agh.edu.pl/zagraniczne-wyksztalcenie/", "title": "Zagraniczne wykszta\u0142cenie \u2013 Strona Centrum Rekrutacji", "depth": 1, "duplicate": false, "content_hash": "89af837264baeee9cfb7e8f8d6958a07", "word_count": 1984, "headings": [{"level": 1, "text": "Strona Centrum Rekrutacji - Zagraniczne wykszta\u0142cenie"}, {"level": 2, "text": "INFORMACJE DLA KANDYDAT\u00d3W"}, {"level": 2, "text": "Z ZAGRANICZNYM WYKSZTA\u0141CENIEM"}, {"level": 2, "text": "Studia I stopnia"}, {"level": 2, "text": "Studia II stopnia"}, {"level": 4, "text": "Etap rejestracji w systemie e-Rekrutacja"}, {"level": 4, "text": "Etap sk\u0142adania poda\u0144 i wpis\u00f3w na list\u0119 student\u00f3w"}, {"level": 4, "text": "Legalizacja i Apostille"}, {"level": 4, "text": "Uznanie \u015bwiadectw zagranicznych i innych dokument\u00f3w uprawniaj\u0105cych do podj\u0119cia studi\u00f3w"}, {"level": 4, "text": "Uprawnienie do kontynuacji kszta\u0142cenia na studiach drugiego stopnia"}, {"level": 4, "text": "Etap rejestracji w systemie e-Rekrutacja"}, {"level": 4, "text": "Etap sk\u0142adania poda\u0144 i wpis\u00f3w na list\u0119 student\u00f3w"}, {"level": 3, "text": "O CO NAJCZ\u0118\u015aCIEJ PYTACIE"}, {"level": 2, "text": "STUDIA I STOPNIA"}, {"level": 2, "text": "STUDIA II STOPNIA"}, {"level": 4, "text": "FAQ"}, {"level": 4, "text": "Czemu nie mog\u0119 si\u0119 zalogowa\u0107 na konto z poprzedniej rekrutacji?"}, {"level": 4, "text": "Czy w rekrutacji na studia pierwszego stopnia  wystarczy mi jedno rozszerzenie?"}, {"level": 4, "text": "Jak wygl\u0105da przepisanie ocen z innego kierunku lub z innej uczelni?"}, {"level": 4, "text": "Czy aplikacja mObywatel jest potrzebna do rekrutacji na AGH?"}, {"level": 4, "text": "Przy wpisie na list\u0119 student\u00f3w I roku otrzyma\u0142em skierowanie na badania lekarskie\u2026"}, {"level": 4, "text": "Posiadam wykszta\u0142cenie uzyskane za granic\u0105. Jak wygl\u0105da procedura rekrutacji? Jakich formalno\u015bci musz\u0119 dope\u0142ni\u0107?"}, {"level": 4, "text": "Jak liczymy nasz wska\u017anik rekrutacyjny? (studia I stopnia)"}, {"level": 4, "text": "Poprawia\u0142em matur\u0119 i otrzyma\u0142em aneks z nowymi wynikami. Jakie dane mam wpisa\u0107 w systemie rekrutacyjnym?"}, {"level": 4, "text": "Kiedy uzyskam informacj\u0119 o warto\u015bci mojego wska\u017anika rekrutacji?"}, {"level": 4, "text": "Posiadam podw\u00f3jne obywatelstwo. Na jakich zasadach b\u0119d\u0119 rekrutowany?"}, {"level": 4, "text": "Czemu nie mog\u0119 si\u0119 zalogowa\u0107 na konto z poprzedniej rekrutacji?"}, {"level": 4, "text": "Jak wygl\u0105da przepisanie ocen z innego kierunku lub z innej uczelni?"}, {"level": 4, "text": "Czy aplikacja mObywatel jest potrzebna do rekrutacji na AGH?"}, {"level": 4, "text": "Przy wpisie na list\u0119 student\u00f3w I roku otrzyma\u0142em skierowanie na badania lekarskie\u2026"}, {"level": 4, "text": "Posiadam wykszta\u0142cenie uzyskane za granic\u0105. Jak wygl\u0105da procedura rekrutacji? Jakich formalno\u015bci musz\u0119 dope\u0142ni\u0107?"}, {"level": 4, "text": "Nie zosta\u0142em zakwalifikowany na studia drugiego stopnia w pierwszym cyklu rekrutacyjnym. Czy mog\u0119 wzi\u0105\u0107 udzia\u0142 w drugim cyklu na ten sam kierunek, co w pierwszym?"}, {"level": 4, "text": "Czy mog\u0119 dokona\u0107 wpisu w terminie innym ni\u017c przewidziany w kalendarzu rekrutacji dla danego cyklu?"}, {"level": 4, "text": "Posiadam tytu\u0142 licencjata. Czy mog\u0119 kandydowa\u0107 na dowolny kierunek studi\u00f3w drugiego stopnia?"}, {"level": 4, "text": "Mam zamiar przenie\u015b\u0107 si\u0119 na Akademi\u0119 G\u00f3rniczo-Hutnicz\u0105 z innej uczelni. Jak to zrobi\u0107?"}, {"level": 4, "text": "Kiedy i gdzie sk\u0142ada\u0107 podania o stypendium socjalne? W jaki spos\u00f3b mog\u0119 ubiega\u0107 si\u0119 o przydzia\u0142 miejsca w domu studenckim?"}]}, "content": "# Zagraniczne wykszta\u0142cenie \u2013 Strona Centrum Rekrutacji\n\nURL: https://rekrutacja.agh.edu.pl/zagraniczne-wyksztalcenie/\nCrawled: 2025-03-20 01:07:24\n\nEtap rejestracji w systemie e-Rekrutacja\n\nJe\u017celi kwalifikujesz si\u0119 na studia na podstawie \u015bwiadectwa lub dyplomu wydanego w zagranicznym systemie o\u015bwiaty po rejestracji w systemie e-Rekrutacja za\u0142\u0105cz, w celu sprawdzenia uprawnienia do podj\u0119cia studi\u00f3w oraz przeliczenia ocen na skal\u0119 0-100%, skany:\n\n\u2013\u00a0\u015bwiadectwa lub innego dokumentu b\u0119d\u0105cego odpowiednikiem polskiego \u015bwiadectwa dojrza\u0142o\u015bci, uzyskanego za granic\u0105 i uprawniaj\u0105cego do ubiegania si\u0119 o przyj\u0119cie na studia w uczelniach ka\u017cdego typu w pa\u0144stwie, w kt\u00f3rego systemie dzia\u0142a\u0142a instytucja wydaj\u0105ca \u015bwiadectwo \u2013 \nzalegalizowanego lub opatrzonego apostille,\n\n\u2013\u00a0suplementu lub innego oficjalnego dokumentu obejmuj\u0105cego przedmioty zaliczone przez Ciebie w szkole \u015bredniej wraz z uzyskanymi ocenami, je\u017celi nie s\u0105 wskazane na \u015bwiadectwie lub innym dokumencie uzyskanym za granic\u0105,\n\n\u2013\u00a0dokumentu przedstawiaj\u0105cego obowi\u0105zuj\u0105c\u0105 skal\u0119 ocen, je\u017celi nie jest ona wskazana na \u015bwiadectwie lub innym dokumencie uzyskanym za granic\u0105, potwierdzonym przez szko\u0142\u0119 \u015bredni\u0105, kt\u00f3r\u0105 uko\u0144czy\u0142e\u015b;\n\n\u2013 dokumentu po\u015bwiadczaj\u0105cego wyniki egzaminu zewn\u0119trznego kwalifikuj\u0105cego na studia pierwszego stopnia w kraju lub w systemie edukacji, w kt\u00f3rym zosta\u0142o wydane Twoje \u015bwiadectwo\n\nwszystkie dokumenty wymienione powy\u017cej powinny zosta\u0107 przet\u0142umaczone na j\u0119zyk polski przez:\n\n\u2013\u00a0osob\u0119 wpisan\u0105 przez Ministra Sprawiedliwo\u015bci na list\u0119 t\u0142umaczy przysi\u0119g\u0142ych \nLista t\u0142umaczy przysi\u0119g\u0142ych / T\u0142umacze przysi\u0119gli / Rejestry i ewidencje / Biuletyn Informacji Publicznej (ms.gov.pl)\n lub\n\n\u2013\u00a0osob\u0119 zarejestrowan\u0105 jako t\u0142umacz przysi\u0119g\u0142y w pa\u0144stwie cz\u0142onkowskim Unii Europejskiej, pa\u0144stwie cz\u0142onkowskim Europejskiego Porozumienia o Wolnym Handlu (EFTA) \u2013 stronie umowy o Europejskim Obszarze Gospodarczym lub pa\u0144stwie cz\u0142onkowskim Organizacji Wsp\u00f3\u0142pracy Gospodarczej i Rozwoju (OECD), lub\n\n\u2013\u00a0konsula Rzeczypospolitej Polskiej, w\u0142a\u015bciwego dla pa\u0144stwa, na kt\u00f3rego terytorium lub w\u00a0kt\u00f3rego systemie edukacji wydano \u015bwiadectwo \nPolskie przedstawicielstwa na \u015bwiecie \u2013 Ministerstwo Spraw Zagranicznych \u2013 Portal Gov.pl (www.gov.pl)\n, lub\n\n\u2013\u00a0akredytowane w\u00a0Rzeczypospolitej Polskiej przedstawicielstwo dyplomatyczne lub urz\u0105d konsularny pa\u0144stwa, na kt\u00f3rego terytorium lub w kt\u00f3rego systemie edukacji wydano dokument \nMisje dyplomatyczne, urz\u0119dy konsularne i organizacje mi\u0119dzynarodowe w Polsce \u2013 Ministerstwo Spraw Zagranicznych \u2013 Portal Gov.pl (www.gov.pl)\n\n\u2013 je\u017celi przet\u0142umaczenie dokument\u00f3w na j\u0119zyk polski zgodnie przez w/w podmioty napotyka trudne do usuni\u0119cia przeszkody, CR mo\u017ce wyrazi\u0107 zgod\u0119 na przed\u0142o\u017cenie przez kandydata t\u0142umaczenia dokonanego przez inny podmiot, kt\u00f3rego wiarygodno\u015b\u0107 nie budzi zastrze\u017ce\u0144.\n\nOceny ze \u015bwiadectw po przeliczeniu na skal\u0119 od 0-100% s\u0105 wprowadzane do systemu e-Rekrutacja przez CR.\n\nW przypadku, gdy na dokumencie odpowiadaj\u0105cym polskiemu \u015bwiadectwu dojrza\u0142o\u015bci/\u015bwiadectwu maturalnemu nie zosta\u0142 okre\u015blony poziom egzaminu, jego wynik b\u0119dzie uznany jako r\u00f3wnowa\u017cny poziomowi podstawowemu polskiego egzaminu maturalnego.\n\nW krajach, w kt\u00f3rych kandydat mo\u017ce zdawa\u0107 egzamin zewn\u0119trzny jako dodatkowy egzamin kwalifikacyjny na studia pierwszego stopnia, wynik takiego egzaminu mo\u017ce by\u0107 uznany jako r\u00f3wnowa\u017cny poziomowi rozszerzonemu polskiego egzaminu maturalnego.\n\nW przypadku kandydata, kt\u00f3ry na dokumencie stanowi\u0105cym podstaw\u0119 przyj\u0119cia na studia wy\u017csze nie ma wyniku egzaminu z matematyki na poziomie rozszerzonym lub r\u00f3wnowa\u017cnym temu poziomowi, \nkandydat ten mo\u017ce podej\u015b\u0107 do naszego egzaminu z matematyki. \nWynik tego egzaminu jest r\u00f3wnowa\u017cny wynikowi z egzaminu maturalnego z matematyki na poziomie rozszerzonym. Zakres egzaminu r\u00f3wnie\u017c odpowiada \nzakresowi egzaminu maturalnego z matematyki na poziomie rozszerzonym\n.\n\nPrzyk\u0142adowe zagadnienia do egzaminu z matematyki PL (pdf).\n\nEtap sk\u0142adania poda\u0144 i wpis\u00f3w na list\u0119 student\u00f3w\n\nJe\u017celi zosta\u0142e\u015b wst\u0119pnie zakwalifikowany na studia w celu dokonania wpisu na list\u0119 student\u00f3w powiniene\u015b z\u0142o\u017cy\u0107:\n\n\u2013 podanie i kart\u0119 wpisu z ankiet\u0105 osobow\u0105 dost\u0119pne w systemie e-Rekrutacja\n\n\u2013 \u015bwiadectwo lub inny dokument uprawniaj\u0105cy do podj\u0119cia studi\u00f3w, kt\u00f3rego skan zosta\u0142 zamieszczony w systemie z t\u0142umaczeniem i legalizacj\u0105/apostille\n\n\u2013 wyj\u0105tek: dyplomy IB i EB nie wymagaj\u0105 legalizacji/apostille\n\n\u2013 je\u015bli Twoje \u015bwiadectwo podlega procedurze uznania przez kuratora o\u015bwiaty \u2013 \ndecyzj\u0119 administracyjn\u0105 kuratora o\u015bwiaty\n w sprawie jego uznania za dokument potwierdzaj\u0105cy w Rzeczypospolitej Polskiej wykszta\u0142cenie \u015brednie i uprawnienie do kontynuacji nauki, w tym uprawnienie do ubiegania si\u0119 o\u00a0przyj\u0119cie na studia wy\u017csze, z uwzgl\u0119dnieniem zakresu uprawnie\u0144 w pa\u0144stwie wydania \u015bwiadectwa lub innego dokumentu albo \nza\u015bwiadczenie o\u00a0z\u0142o\u017ceniu w\u00a0kuratorium o\u015bwiaty dokument\u00f3w niezb\u0119dnych do uznania \u015bwiadectwa lub innego dokumentu uzyskanego za granic\u0105\n.\n\n\u2013 orygina\u0142y dokument\u00f3w stanowi\u0105cych podstaw\u0119 do przeliczenia ocen na skal\u0119 0-100% wraz z t\u0142umaczeniami\n\nLegalizacja i Apostille\n\nLegalizacja\n\nLegalizacja to po\u015bwiadczenie, \u017ce dokument pochodzi z w\u0142a\u015bciwego urz\u0119du \u2013 potwierdza autentyczno\u015b\u0107 podpisu i piecz\u0119ci urz\u0119dnika zagranicznego. Dzi\u0119ki temu mo\u017cesz pos\u0142u\u017cy\u0107 si\u0119 zagranicznym dokumentem urz\u0119dowym w Polsce.\n\nLegalizacja jest wymagana je\u017celi \n\u015bwiadectwo\n zosta\u0142o wydane w pa\u0144stwie, kt\u00f3re \nnie jest stron\u0105 konwencji haskiej\n z 1961 r. o zniesieniu wymogu legalizacji zagranicznych dokument\u00f3w urz\u0119dowych.\n\nLegalizacj\u0119 mo\u017ce sporz\u0105dzi\u0107:\n\n\u2013 konsul Rzeczypospolitej Polskiej, w\u0142a\u015bciwy dla pa\u0144stwa, na kt\u00f3rego terytorium lub w kt\u00f3rego systemie edukacji lub szkolnictwa wy\u017cszego wydano dany dokument \nPolskie przedstawicielstwa na \u015bwiecie \u2013 Ministerstwo Spraw Zagranicznych \u2013 Portal Gov.pl (www.gov.pl)\n, lub\n\n\u2013 akredytowane w Polsce lub innym pa\u0144stwie cz\u0142onkowskim UE/EFTA/OECD przedstawicielstwo dyplomatyczne lub urz\u0105d konsularny pa\u0144stwa, na kt\u00f3rego terytorium lub w kt\u00f3rego systemie edukacji lub szkolnictwa wy\u017cszego wydano dany dokument. \nMisje dyplomatyczne, urz\u0119dy konsularne i organizacje mi\u0119dzynarodowe w Polsce \u2013 Ministerstwo Spraw Zagranicznych \u2013 Portal Gov.pl (www.gov.pl)\n\nApostille\n\nApostille to po\u015bwiadczenie, \u017ce dany dokument pochodzi z w\u0142a\u015bciwego urz\u0119du \u2014 potwierdza autentyczno\u015b\u0107 podpisu i piecz\u0119ci urz\u0119dnika zagranicznego. Dzi\u0119ki temu mo\u017cesz pos\u0142u\u017cy\u0107 si\u0119 zagranicznym dokumentem urz\u0119dowym w Polsce (apostille to uproszczona forma legalizacji).\n\nJe\u017celi \u015bwiadectwo, kt\u00f3re ma stanowi\u0107 podstaw\u0119 przyj\u0119cia na studia zosta\u0142o wydane przez pa\u0144stwo, kt\u00f3re jest stron\u0105 konwencji haskiej z 1961 r. o zniesieniu wymogu legalizacji zagranicznych dokument\u00f3w urz\u0119dowych podlega uproszczonej procedurze po\u015bwiadczania autentyczno\u015bci.\n\nLista kraj\u00f3w stron konwencji haskiej dost\u0119pna jest pod linkiem \nHCCH | #12 \u2013 Authorities\n\nW ka\u017cdym pa\u0144stwie r\u00f3\u017cne instytucje s\u0105 odpowiedzialne za wydawanie apostille do \u015bwiadectw i dyplom\u00f3w. Aby uzyska\u0107 informacj\u0119 o procedurze nale\u017cy skontaktowa\u0107 si\u0119 bezpo\u015brednio z odpowiedni\u0105 instytucj\u0105 w kraju, gdzie zosta\u0142o wydane \u015bwiadectwo.\n\nLegalizacja dokument\u00f3w/ wydawania apostille nast\u0119puje na wniosek zainteresowanego. Mo\u017ce to potrwa\u0107 do kilku tygodni w zale\u017cno\u015bci od procedury obowi\u0105zuj\u0105cej w pa\u0144stwie, w kt\u00f3rego systemie o\u015bwiaty zosta\u0142o wydane \u015bwiadectwo. Z\u0142\u00f3\u017c wniosek o legalizacj\u0119/apostille swojego \u015bwiadectwa odpowiednio wcze\u015bnie aby mie\u0107 pewno\u015b\u0107 \u017ce dotrzymasz termin\u00f3w rekrutacji.\n\nDyplomy matury mi\u0119dzynarodowej i matury europejskiej s\u0105 zwolnione z obowi\u0105zku uzyskania legalizacji/apostille\n\nUznanie \u015bwiadectw zagranicznych i innych dokument\u00f3w uprawniaj\u0105cych do podj\u0119cia studi\u00f3w\n\n\u2013 Z mocy prawa\n (bez konieczno\u015bci po\u015bwiadczania przez inne instytucje na terenie Polski) za r\u00f3wnowa\u017cne polskiemu \u015bwiadectwu dojrza\u0142o\u015bci s\u0105 uznawana \u015bwiadectwa lub dyplomy wydane przez:\n\n\u2013 szko\u0142\u0119 lub instytucj\u0119 edukacyjn\u0105 dzia\u0142aj\u0105c\u0105 w systemie edukacji pa\u0144stwa cz\u0142onkowskiego Unii Europejskiej, pa\u0144stwa cz\u0142onkowskiego Organizacji Wsp\u00f3\u0142pracy Gospodarczej i Rozwoju (OECD), pa\u0144stwa cz\u0142onkowskiego Europejskiego Porozumienia o Wolnym Handlu (EFTA) \u2013 strony umowy o Europejskim Obszarze Gospodarczym, uprawniaj\u0105cych do ubiegania si\u0119 o przyj\u0119cie na studia wy\u017csze w tych pa\u0144stwach\n\ndotyczy to nast\u0119puj\u0105cych pa\u0144stw: AUSTRALIA, AUSTRIA, BELGIA, BU\u0141GARIA, CHILE, CHORWACJA, CYPR, CZECHY, DANIA, ESTONIA, FINLANDIA, FRANCJA, GRECJA, HISZPANIA, IRLANDIA, ISLANDIA, IZRAEL, JAPONIA, KANADA, KOREA, LIECHTENSTEIN, LITWA, LUKSEMBURG, \u0141OTWA, MALTA, MEKSYK, NIDERLANDY, NIEMCY, NORWEGIA, NOWA ZELANDIA, PORTUGALIA, RUMUNIA, S\u0141OWACJA, S\u0141OWENIA, SZWAJCARIA, SZWECJA, TURCJA, USA, W\u0118GRY, WIELKA BRYTANIA, W\u0141OCHY.\n\n\u2013\n Dyplomy IB\n (International Baccalaureate), wydane przez organizacj\u0119 International Baccalaureate Organisation w Genewie;\n\n\u2013\n Dyplomy EB\n (European Baccalaureate) wydane przez Szko\u0142y Europejskie, zgodnie z Konwencj\u0105 o Statucie Szk\u00f3\u0142 Europejskich, sporz\u0105dzon\u0105 w Luksemburgu dnia 21 czerwca 1994 r. (Dz. U. z 2005 r. Nr 3, poz. 10).\n\n\u2013 \n\u015awiadectwa obj\u0119te umowami mi\u0119dzynarodowymi\n\nUmowy dwustronne \nUmowy dwustronne \u2013 Ministerstwo Edukacji i Nauki \u2013 Portal Gov.pl (www.gov.pl)\n\nNa mocy um\u00f3w mi\u0119dzynarodowych Rzeczpospolita Polska uznaje dokumenty o wykszta\u0142ceniu z nast\u0119puj\u0105cych pa\u0144stw:\n\nArmenia, Austria, Bo\u015bnia i Hercegowina, Bu\u0142garia, Chiny, Chorwacja, Czechy, Estonia, Francja, Kazachstan, Kirgistan, Korea\u0144ska Republika Ludowo-Demokratyczna, Kuba, Libia, Litwa, \u0141otwa, Macedonia, Mo\u0142dawia, Mongolia, Niemcy, Rosja, Rumunia, Serbia i Czarnog\u00f3ra, S\u0142owacja, S\u0142owenia, Syria, Tad\u017cykistan, Ukraina, Uzbekistan, W\u0119gry, Wietnam, oraz z nast\u0119puj\u0105cych pa\u0144stw obecnie nieistniej\u0105cych: Czechos\u0142owacja, Jugos\u0142awia (SFRJ), NRD, ZSRR\n\nUmowy wielostronne \nUmowy wielostronne \u2013 Ministerstwo Edukacji i Nauki \u2013 Portal Gov.pl (www.gov.pl)\n\nPosiadacz \u015bwiadectwa maturalnego wydanego za granica uznanego w Polsce z mocy prawa posiada w Polsce analogiczne uprawnienia do ubiegania si\u0119 o przyj\u0119cie na studia wy\u017csze, jak w pa\u0144stwie, w kt\u00f3rego systemie edukacji uzyska\u0142 dane \u015bwiadectwo. Oznacza to, \u017ce \u015bwiadectwo, kt\u00f3re uprawnia do studiowania jedynie na wybranych kierunkach studi\u00f3w wy\u017cszych w danym pa\u0144stwie, w Polsce b\u0119dzie uprawnia\u0142o do ubiegania si\u0119 o przyj\u0119cia na podobne ze wzgl\u0119du na program kszta\u0142cenia kierunki studi\u00f3w wy\u017cszych.\n\n\u015awiadectwa przedstawiane w rekrutacji, za wyj\u0105tkiem dyplom\u00f3w IB i EB, powinny by\u0107 zalegalizowane/opatrzone apostille i przet\u0142umaczone na j\u0119zyk polski.\n\n\u2013 \nUznanie wykszta\u0142cenia decyzj\u0105 kuratora o\u015bwiaty\n\nJe\u017celi \u015bwiadectwo nie jest uznawane z mocy prawa za r\u00f3wnowa\u017cne polskiemu \u015bwiadectwu dojrza\u0142o\u015bci niezb\u0119dne jest przeprowadzenie \npost\u0119powania administracyjnego przez kuratora o\u015bwiaty\n maj\u0105ce na celu uznanie \u015bwiadectwa zagranicznego za dokument potwierdzaj\u0105cy uprawnienie do kontynuacji nauki, w tym uprawnienie do ubiegania si\u0119 o przyj\u0119cie na studia wy\u017csze, z uwzgl\u0119dnieniem zakresu uprawnie\u0144 w pa\u0144stwie wydania \u015bwiadectwa.\n\nPost\u0119powanie prowadzi kurator o\u015bwiaty w\u0142a\u015bciwy dla miejsca zamieszkania wnioskodawcy b\u0105d\u017a \u2013 w przypadku braku sta\u0142ego adresu wnioskodawcy w Polsce, w\u0142a\u015bciwy ze wzgl\u0119du na siedzib\u0119 szko\u0142y lub uczelni, w kt\u00f3rej zostanie przed\u0142o\u017cone \u015bwiadectwo. Adresy kuratori\u00f3w o\u015bwiaty dost\u0119pne s\u0105 pod linkiem \nKuratoria o\u015bwiaty \u2013 Ministerstwo Edukacji i Nauki \u2013 Portal Gov.pl (www.gov.pl)\n\nWnioski o uznanie wykszta\u0142cenia mo\u017cna sk\u0142ada\u0107 przez ca\u0142y rok we w\u0142a\u015bciwym kuratorium o\u015bwiaty. Procedura mo\u017ce trwa\u0107 od 1 do 2 miesi\u0119cy.\n\nJe\u017celi Twoje \u015bwiadectwo wymaga uznania z przez kuratora o\u015bwiaty jeste\u015b zobowi\u0105zany przedstawi\u0107 w trakcie dokonywania wpisu na studia decyzj\u0119 administracyjn\u0105 wydan\u0105 przez kuratora o\u015bwiaty, ewentualnie za\u015bwiadczenie o z\u0142o\u017ceniu dokument\u00f3w w kuratorium.\n\nUprawnienie do kontynuacji kszta\u0142cenia na studiach drugiego stopnia\n\nNa studia drugiego stopnia mo\u017ce by\u0107 przyj\u0119ta osoba, kt\u00f3ra posiada dyplom uko\u0144czenia studi\u00f3w. Je\u017celi dyplom potwierdzaj\u0105cy uko\u0144czenie studi\u00f3w za granic\u0105 daje prawo do kontynuacji kszta\u0142cenia na studiach drugiego stopnia w pa\u0144stwie, w kt\u00f3rego systemie szkolnictwa wy\u017cszego dzia\u0142a uczelnia, kt\u00f3ra go wyda\u0142a, uprawnia on w Polsce odpowiednio do kontynuacji kszta\u0142cenia na studiach drugiego stopnia.\n\nDyplom potwierdzaj\u0105cy uko\u0144czenie studi\u00f3w wydany przez zagraniczn\u0105 uczelni\u0119 \nnie potwierdza\n posiadania w Polsce wykszta\u0142cenia na okre\u015blonym poziomie studi\u00f3w ani nie daje uprawnie\u0144 do kontynuacji kszta\u0142cenia na studiach drugiego stopnia je\u017celi:\n\n\u2013 instytucja, kt\u00f3ra go wyda\u0142a, lub instytucja, w kt\u00f3rej by\u0142o prowadzone kszta\u0142cenie:\n\na) nie dzia\u0142a w systemie szkolnictwa wy\u017cszego \u017cadnego pa\u0144stwa lub\n\nb) w rozumieniu prawa wewn\u0119trznego pa\u0144stwa, w kt\u00f3rego systemie szkolnictwa wy\u017cszego dzia\u0142a ta instytucja, w dniu wydania dyplomu nie by\u0142a akredytowan\u0105 uczelni\u0105 lub realizowa\u0142a program studi\u00f3w nieposiadaj\u0105cy akredytacji;\n\n\u2013 program studi\u00f3w albo jego cz\u0119\u015b\u0107 realizowano niezgodnie z przepisami pa\u0144stwa, w kt\u00f3rym by\u0142o prowadzone kszta\u0142cenie.\n\nNa stronie NAWA mo\u017cesz sprawdzi\u0107 czy posiadany przez Ciebie dyplom uprawnia do podj\u0119cia studi\u00f3w drugiego stopnia \nKwalifikator \u2013 NAWA\n\nEtap rejestracji w systemie e-Rekrutacja\n\nJe\u017celi kwalifikujesz si\u0119 na studia na podstawie dyplomu uko\u0144czenia studi\u00f3w wydanego w zagranicznym systemie szkolnictwa wy\u017cszego po rejestracji w systemie e-Rekrutacja w celu sprawdzenia uprawnienia do podj\u0119cia studi\u00f3w drugiego stopnia oraz przeliczenia \u015bredniej ocen uzyskanej w toku studi\u00f3w na skal\u0119 ocen obowi\u0105zuj\u0105c\u0105 w AGH do\u0142\u0105cz skany:\n\n\u2013 dyplomu uko\u0144czenia studi\u00f3w co najmniej pierwszego stopnia lub innego dokumentu uko\u0144czenia uczelni za granic\u0105, uprawniaj\u0105cego do ubiegania si\u0119 o przyj\u0119cie na studia drugiego stopnia w uczelniach ka\u017cdego typu w pa\u0144stwie, w kt\u00f3rego systemie dzia\u0142a\u0142a instytucja wydaj\u0105ca dyplom \u2013 \nzalegalizowanego lub opatrzonego apostille\n\n\u2013 suplementu b\u0105d\u017a innego oficjalnego dokumentu obejmuj\u0105cego przedmioty, zaliczone przez kandydata w ramach odbytych dotychczas studi\u00f3w obejmuj\u0105cy w szczeg\u00f3lno\u015bci wyk\u0142ady, \u0107wiczenia audytoryjne, \u0107wiczenia laboratoryjne, seminaria, projekty wraz z uzyskanymi ocenami \u2013 je\u017celi nie s\u0105 wskazane w dyplomie lub innym dokumencie o uko\u0144czeniu uczelni za granic\u0105\n\n\u2013 dokumentu przedstawiaj\u0105cego obowi\u0105zuj\u0105c\u0105 skal\u0119 ocen, potwierdzonego przez uczelni\u0119, kt\u00f3r\u0105 uko\u0144czy\u0142 \u2013 je\u017celi nie jest ona wskazana w dyplomie lub innym dokumencie uko\u0144czenia uczelni za granic\u0105\n\n\u2013 rozstrzygni\u0119cia Dziekana w sprawie uzupe\u0142nienia brakuj\u0105cych kompetencji in\u017cynierskich w przypadku ubiegania si\u0119 o przyj\u0119cie na studia bez wymaganego na danym kierunku tytu\u0142u in\u017cyniera.\n\nwszystkie dokumenty wymienione powy\u017cej powinny zosta\u0107 \nprzet\u0142umaczone na j\u0119zyk polski\n\nEtap sk\u0142adania poda\u0144 i wpis\u00f3w na list\u0119 student\u00f3w\n\nW celu dokonania wpisu na list\u0119 student\u00f3w powiniene\u015b dostarczy\u0107:\n\n\u2013 podanie i kart\u0119 wpisu z ankiet\u0105 osobow\u0105 dost\u0119pne w systemie e-Rekrutacja\n\n\u2013 orygina\u0142 dyplomu uko\u0144czenia studi\u00f3w pierwszego stopnia lub studi\u00f3w jednolitych magisterskich \nzalegalizowany/opatrzony apostille\n\n\u2013 suplement lub inny oficjalny dokument obejmuj\u0105cy przedmioty zaliczone w ramach odbytych dotychczas studi\u00f3w obejmuj\u0105cy w szczeg\u00f3lno\u015bci wyk\u0142ady, \u0107wiczenia audytoryjne, \u0107wiczenia laboratoryjne, seminaria, projekty wraz z uzyskanymi ocenami \u2013 je\u017celi nie s\u0105 wskazane w dyplomie lub innym dokumencie o uko\u0144czeniu uczelni za granic\u0105;\n\n\u2013 dokument przedstawiaj\u0105cy obowi\u0105zuj\u0105c\u0105 skal\u0119 ocen potwierdzony przez uczelni\u0119, kt\u00f3r\u0105 uko\u0144czy\u0142e\u015b \u2013 je\u017celi nie jest ona wskazana w dyplomie lub innym dokumencie uko\u0144czenia uczelni za granic\u0105;\n\n\u2013 rozstrzygni\u0119cie Dziekana w sprawie uzupe\u0142nienia brakuj\u0105cych kompetencji in\u017cynierskich\n\nWszystkie dokumenty wydane w j\u0119zyku obcym powinny by\u0107 dostarczone z oficjalnym \nt\u0142umaczeniem na j\u0119zyk polski.\n\n\t\tKierunki studi\u00f3w\t\t\n\nKrok po kroku\n\nKalendarz rekrutacji\n\n\t\t\tWarunki rekrutacji\t\t\n\n\t\t\tKalkulator rekrutacyjny\t\t\n\n\t\t\tDokumenty\t\t\n\n\t\t\tOp\u0142aty\t\t\n\n\t\t\tLiczba miejsc\t\t\n\n\t\t\tKursy Wyr\u00f3wnawcze\t\t\n\n\t\t\t\tUczniowie\t\t\t\n\n\t\t\t\tOlimpijczycy\t\t\t\n\n\t\t\t\tPrymusi AGH\t\t\t\n\n\t\t\t\tSportowcy"}