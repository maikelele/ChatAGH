{"content": "36\nstycze\u0144 2023 nr 178 hIsToRIA\nTadeusz S\u0142omka urodzi\u0142 \nsi\u0119 27 pa\u017adziernika \n1948 roku w \u015awi\u0105tnikach \nG\u00f3rnych ko\u0142o Krakowa. Od \ndzieci\u0144stwa wykazywa\u0142 \nzainteresowanie \nprzyrod\u0105 nieo\u017cywion\u0105, \nco skierowa\u0142o jego \nkroki do krakowskiego \nTechnikum Geologicznego, \na nast\u0119pnie na \nWydzia\u0142 Geologiczno-\n-Poszukiwawczy \nAGH. Po uko\u0144czeniu \nw 1972 roku studi\u00f3w \ni uzyskaniu dyplomu \nmagistra in\u017cyniera \nna podstawie pracy \npo\u015bwi\u0119conej piaskowcom \nszarog\u0142azowym \ni \u0142upkom fyllitowym \nrejonu Prudnika \ni G\u0142ucho\u0142az (z ocen\u0105 \nbardzo dobr\u0105), zosta\u0142 \nna wydziale i rozpocz\u0105\u0142 prac\u0119 w Zak\u0142adzie \nGeologii Og\u00f3lnej i Matematycznej w Instytucie \nGeologii i Surowc\u00f3w Mineralnych na Wydziale \nGeologiczno-Poszukiwawczym AGH. Tam, pod \nkierownictwem profesora Janusza Kotlarczyka, \nzaj\u0105\u0142 si\u0119 sedymentologi\u0105, p\u00f3\u017aniej geologi\u0105 \nz\u0142\u00f3\u017c, a nast\u0119pnie geologi\u0105 matematyczn\u0105. Po \nlatach profesor tak to podsumowa\u0142: \u201eChyba \nten rozrzut zainteresowa\u0144 odziedziczy\u0142em po \nprof. Kotlarczyku, kt\u00f3ry zawsze m\u00f3wi\u0142, \u017ce nie \njest w stanie skupi\u0107 si\u0119 na jednej problematyce. \nS\u0105 tacy, kt\u00f3rzy robi\u0105 to samo przez ca\u0142e \n\u017cycie i w\u00f3wczas odnosz\u0105 du\u017ce sukcesy, ale \nw w\u0105skiej dziedzinie, a ja ci\u0105gle zmienia\u0142em. \nGeoturystyka jest moj\u0105 ostatni\u0105 pasj\u0105. Chocia\u017c \nmusz\u0119 powiedzie\u0107, \u017ce sedymentologii nigdy nie \nzdradzi\u0142em\u201d. W 1984 roku na podstawie pracy \n\u201eStatystyczne modele procesu sedymentacji \nwarstw cieszy\u0144skich\u201d, napisanej pod kierunkiem \nprofesora Janusza Kotlarczyka, uzyska\u0142 stopie\u0144 \ndoktora. W 1996 roku na podstawie rozprawy \n\u201eG\u0142\u0119bokowodna sedymentacja silikoklastyczna \nwarstw godulskich Karpat\u201d uzyska\u0142 stopie\u0144 \ndoktora habilitowanego. W latach 1996\u20131999 \nby\u0142 prodziekanem Wydzia\u0142u Geologii, Geofizyki \ni Ochrony \u015arodowiska, a od 1999 roku \nr\u00f3wnie\u017c kierownikiem Zak\u0142adu Geologii Og\u00f3lnej i Matematycznej. W tym samym roku \nzosta\u0142 zatrudniony na stanowisku profesora \nnadzwyczajnego AGH. W latach 1999\u20132005 \nby\u0142 dziekanem Wydzia\u0142u Geologii, Geofizyki \ni Ochrony \u015arodowiska.\nObj\u0105\u0142 wydzia\u0142 w bardzo trudnej sytuacji \nfinansowej, z liczn\u0105 kadr\u0105 naukowo-dydaktyczn\u0105 \ni niewielk\u0105 liczb\u0105 student\u00f3w. Z grup\u0105 \nwsp\u00f3\u0142pracownik\u00f3w uzdrowi\u0142 finanse wydzia\u0142u, \nprzebudowa\u0142 ofert\u0119 dydaktyczn\u0105 kreuj\u0105c nowe \nkierunki i specjalno\u015bci, i czterokrotnie zwi\u0119kszy\u0142 \nliczb\u0119 student\u00f3w. Uda\u0142o si\u0119 tak\u017ce zmodernizowa\u0107 \n15 sal dydaktycznych i stworzy\u0107 przestronne \npomieszczenia dla biblioteki.\nKolejnym etapem w pracy na rzecz akademii \nby\u0142o przyj\u0119cie obowi\u0105zk\u00f3w prorektora do spraw \nog\u00f3lnych. Funkcj\u0119 t\u0119 sprawowa\u0142 w latach \n2005\u20132012. W 2008 roku otrzyma\u0142 tytu\u0142 profesora \nnauk o Ziemi. W latach 2012\u20132020 pe\u0142ni\u0142 funkcj\u0119 \nrektora AGH.\nRozpoczynaj\u0105c dzia\u0142alno\u015b\u0107 rektorsk\u0105 \nprofesor przyj\u0105\u0142 wiele za\u0142o\u017ce\u0144 \nprogramowych dotycz\u0105cych r\u00f3\u017cnych \naspekt\u00f3w funkcjonowania uczelni: \nkadrowych, dydaktycznych, naukowo-  \n-badawczych i inwestycyjno-  \n-remontowych. \nZa szczeg\u00f3lnie istotne uzna\u0142 rektor sprawy \nstudenckie. Po raz pierwszy w historii \nAGH powo\u0142ano prorektora ds. studenckich \ni po raz pierwszy prorektorem zosta\u0142a kobieta \nprof. Anna Siwik. Za\u0142o\u017cenia wskazywa\u0142y \nkierunek dzia\u0142alno\u015bci, ale tak\u017ce konkretne \nzadania. Podsumowuj\u0105c obydwie kadencje \nrektorskie bez trudu dostrzegamy wszystkie \npoczynione prace. Sam rektor podkre\u015bla\u0142, \n\u017ce: \u201eNasza uczelnia zmieni\u0142a swoje oblicze. \nNowoczesny uniwersytet zyska\u0142 wymiar miejsca \nprzyjaznego, otwartego, gdzie, \u00abchce si\u0119 by\u0107\u00bb \ni rozwija\u0107 swoje zainteresowania, pasje czy \nkarier\u0119 zawodow\u0105. Zmiany te, przedstawione \nw programie stworzonym przez profesor\u00f3w \nA. Tajdusia, T. S\u0142omk\u0119 i J. Lisa \u00abAGH \u2013 sprosta\u0107 \nwyzwaniom\u00bb, zapocz\u0105tkowa\u0142 m\u00f3j poprzednik, \nrektor prof. Antoni Tajdu\u015b, ja za\u015b kontynuowa\u0142em \nje z nadziej\u0105, \u017ce poprzeczka postawiona mi przez \npoprzednika nie b\u0119dzie zawieszona za wysoko\u201d. \nW programie rektora S\u0142omki szczeg\u00f3ln\u0105 \nuwag\u0119 zwr\u00f3cono na infrastruktur\u0119 uczelni. Poczet rektor\u00f3w Akademii G\u00f3rniczej Akademii G\u00f3rniczo-Hutniczej \u2013 cz\u0119\u015b\u0107 XXIII\nProfesor Tadeusz S\u0142omka \u2013  \nRektor w latach  2012\u20132020Hieronim Sie\u0144ski  \nBiblioteka G\u0142\u00f3wna AGH\nProfesor Tadeusz S\u0142omka \u2013 Rektor \nAkademii G\u00f3rniczo-Hutniczej fot. arch. AGH\n\n37\nBiuletyn  AGHpRoFEsoR T ADEUsZ s\u0142oMkA \u2013 R EkToR W lATA ch 2012\u20132020Poczet rektor\u00f3w Akademii G\u00f3rniczej Akademii G\u00f3rniczo-Hutniczej \u2013 cz\u0119\u015b\u0107 XXIII\nAkademia nieustannie si\u0119 rozwija, zmieniaj\u0105c \nna przestrzeni ostatnich lat swoje oblicze za \nspraw\u0105 licznych inwestycji. W latach 2012\u20132020 \nrozpocz\u0119to realizacj\u0119, b\u0105d\u017a oddano do u\u017cytku, \nmi\u0119dzy innymi: Centrum Energetyki (nagroda \nI stopnia w konkursie \u201eBudowa Roku 2015\u201d), \nnowy budynek dla Wydzia\u0142u Informatyki, \nElektroniki i Telekomunikacji, pawilon D-2 \ndla Wydzia\u0142u Wiertnictwa, Nafty i Gazu \noraz Wydzia\u0142u Elektrotechniki, Automatyki, \nInformatyki i In\u017cynierii Biomedycznej, pawilon \nD-7 dla Wydzia\u0142u Fizyki i Informatyki Stosowanej, \nHala Maszyn ACK CYFRONET AGH I, Hala Maszyn \nACK CYFRONET AGH II, Biblioteka G\u0142\u00f3wna \n(rozbudowa i modernizacja \u2013 co nie dziwi \nponiewa\u017c to rektor S\u0142omka jest autorem s\u0142\u00f3w \n\u201ebiblioteka to serce ka\u017cdej uczelni\u201d), budynek dla \nWydzia\u0142u Zarz\u0105dzania i Akademickie Centrum \nKultury Klub STUDIO (przebudowa i modernizacja) \noraz Studio Nagra\u0144 Kot\u0142ownia. W ostatnim \nroku drugiej kadencji rektor S\u0142omka \u201ewbiciem \n\u0142opaty\u201d rozpocz\u0105\u0142 budow\u0119 nowoczesnej hali \nsportowej AGH w pobli\u017cu naszego basenu. \nPrzygotowano tak\u017ce projekty budynk\u00f3w \ndla Wydzia\u0142\u00f3w: Matematyki Stosowanej \ni Humanistycznego. W okresie tym zrealizowano \nponad 400 inwestycji, przeprowadzono \nsetki remont\u00f3w, m.in. budynk\u00f3w Wydzia\u0142u \nOdlewnictwa oraz Wydzia\u0142u In\u017cynierii Metali \ni Informatyki Przemys\u0142owej, rozbudow\u0119 budynku \nA-0, modernizacj\u0119 kilkunastu dom\u00f3w studenckich \noraz generalny remont Domu Go\u015bcinnego \n\u201eSienkiewicz\u00f3wka\u201d. W 2013 roku zmodernizowano \nkomor\u0119 bezechow\u0105 \u2013 jedno z najcichszych miejsc \nna \u015bwiecie. W kwietniu 2018 roku AGH kupi\u0142o \nod Skarbu Pa\u0144stwa Zesp\u00f3\u0142 Pa\u0142acowo-Parkowy \nw M\u0142oszowej (pow. chrzanowski) za symboliczn\u0105 \nkwot\u0119 25 tys. z\u0142 (pa\u0142ac i 16 ha parku), gdzie od \nrazu rozpocz\u0119to  modernizacj\u0119. W przysz\u0142o\u015bci \nobiekt b\u0119dzie pe\u0142ni\u0142 funkcje: konferencyjn\u0105, \nlaboratoryjn\u0105 i kulturalno-rekreacyjn\u0105. \nNie spos\u00f3b te\u017c nie zauwa\u017cy\u0107 niezwyk\u0142ej \ndba\u0142o\u015bci o tereny zielone na uczelni (nowe \nnasadzenia drzew, krzew\u00f3w i kwiat\u00f3w, \nwkomponowanie wielu rze\u017ab). Miar\u0105 potencja\u0142u \nnaukowego uczelni by\u0142o niew\u0105tpliwie to, \u017ce \nw latach 2012\u20132020 AGH wielokrotnie by\u0142a \nw \u015bcis\u0142ej czo\u0142\u00f3wce polskich instytucji pod \nwzgl\u0119dem liczby zg\u0142osze\u0144 patent\u00f3w i wdro\u017ce\u0144 \ndo EPO. W kwietniu 2015 roku AGH wsp\u00f3lnie \nz Politechnik\u0105 Krakowsk\u0105 i Uniwersytetem \nRolniczym utworzy\u0142y zwi\u0105zek uczelni \u2013 \nINNOTECHKRAK \u2013 b\u0119d\u0105cy pierwszym formalnym \nzwi\u0105zkiem uczelni w naszym kraju. W latach \n2012\u20132018 w Rankingu Fundacji Edukacyjnej \n\u201ePerspektywy\u201d AGH zajmowa\u0142o miejsce sz\u00f3ste \nb\u0105d\u017a pi\u0105te. W ostatnich dw\u00f3ch latach miejsce \nczwarte (najwy\u017csze w historii). W rankingu szanghajskim (najbardziej presti\u017cowym na \n\u015bwiecie) byli\u015bmy przez wszystkie lata drugiej \nkadencji rektora S\u0142omki najlepsz\u0105 uczelni\u0105 \ntechniczn\u0105 w Polsce. W 2017 roku AGH znakomicie \nwypad\u0142a w kompleksowej ocenie jako\u015bci \ndzia\u0142alno\u015bci naukowej i badawczo-rozwojowej \njednostek naukowych, kt\u00f3r\u0105 przeprowadzi\u0142o \nMinisterstwo Nauki i Szkolnictwa Wy\u017cszego. \nCztery jednostki uzyska\u0142y kategori\u0119 naukow\u0105 \n\u201eA+\u201d, dziesi\u0119\u0107 jednostek kategori\u0119 naukow\u0105 \n\u201eA\u201d i cztery kategori\u0119 \u201eB\u201d. Uczelnia znalaz\u0142a si\u0119 \nw gronie dziesi\u0119ciu zwyci\u0119zc\u00f3w (na miejscu \ntrzecim) pierwszego konkursu w programie \n\u201eInicjatywa Doskona\u0142o\u015bci \u2013 Uczelnia Badawcza\u201d \n(IDUB). W perspektywie 6 lat uczelnia wzbogaci \nsi\u0119 o ponad 300 mln z\u0142. W rankingu Forbesa \nbyli\u015bmy najbardziej dynamicznie rozwijaj\u0105c\u0105 \nsi\u0119 jednostk\u0105 w grupie firm o przychodach \nz przedzia\u0142u 0,5 \u2013 1,0 mld z\u0142. Ten miliard ju\u017c \ndawno zosta\u0142 przekroczony. W kwietniu 2015 roku \nw Akademickim Centrum Komputerowym \nCyfronet  AGH zosta\u0142 zainstalowany Prometheus  \u2013 \nnajszybszy superkomputer w Polsce z wydajno\u015bci\u0105 Portret rektorski prof. Tadeusza \nS\u0142omki autorstwa Krzysztofa \nAnnusewicza\nfot. arch. AGH\nFragment z przem\u00f3wienia \nrektora S\u0142omki na \nzako\u0144czenie drugiej \nkadencji: \u201eJe\u015bli uznajecie \nPa\u0144stwo, \u017ce by\u0142y to \nkadencje sukcesu, to jest \nto sukces pracy wszystkich \npracownik\u00f3w i student\u00f3w \nze wsparciem absolwent\u00f3w \ni emerytowanych \npracownik\u00f3w AGH. Ja tylko \nkierowa\u0142em t\u0105 wspania\u0142\u0105 \nspo\u0142eczno\u015bci\u0105. Wszystkim \ndzisiaj z ca\u0142ego serca \ndzi\u0119kuj\u0119\u201d.\n\n38\nstycze\u0144 2023 nr 178 hIsToRIA\nniemal 1,7 biliarda operacji na sekund\u0119. W drugiej \npo\u0142owie 2015 roku jego moc obliczeniowa  zosta\u0142a \npowi\u0119kszona do warto\u015bci 2,35 PFlopa  (wydajno\u015b\u0107 \nteoretyczna). W trakcie kadencji rektora S\u0142omki \nSenat AGH uchwali\u0142 w 2019 roku, po wej\u015bciu \nw \u017cycie nowej ustawy o szkolnictwie wy\u017cszym, \nnowy statut, kt\u00f3ry zmienia\u0142 spos\u00f3b zarz\u0105dzania \nuczelni\u0105 i wprowadza\u0142 nieznane wcze\u015bniej organy \nkolegialne takie jak Rada Uczelni i rady dyscyplin \nnaukowych.\nJednym z najwa\u017cniejszych wydarze\u0144 \njego kadencji by\u0142y uroczyste obchody \n\u2013 w 2019 roku \u2013 Jubileuszu 100-lecia \notwarcia akademii. Liczne wydarzenia \nwpisane w program obchod\u00f3w \nprzypomina\u0142y o wspania\u0142ych \ntradycjach AGH oraz podkre\u015bla\u0142y \njej wielki wk\u0142ad w rozw\u00f3j nauki \ni techniki.\nJubileusz 100-lecia AGH zosta\u0142 obj\u0119ty \nhonorowym patronatem Andrzeja Dudy \u2013 \nPrezydenta Rzeczypospolitej Polskiej, kt\u00f3ry \n19 pa\u017adziernika 2019 roku wzi\u0105\u0142 udzia\u0142 \nw g\u0142\u00f3wnych uroczysto\u015bciach. Z okazji jubileuszu Prezydent RP nada\u0142 odznaczenia pa\u0144stwowe \nwieloletnim zas\u0142u\u017conym pracownikom naukowo- -\n-dydaktycznym uczelni i osobi\u015bcie je wr\u0119czy\u0142.\nNiemal\u017ce na koniec swojej drugiej kadencji \nrektor zrealizowa\u0142 swoje marzenie i 24 stycznia \n2020 roku zainaugurowa\u0142 dzia\u0142alno\u015b\u0107 Browaru \nG\u00f3rniczo-Hutniczego. Symbolicznego otwarcia, \npoprzez odszpuntowanie beczki z piwem, dokona\u0142 \nTadeusz S\u0142omka \u2013 Rektor AGH. Browar mie\u015bci si\u0119 \nw Klubie Studio (kultowym w skali Polski), kt\u00f3ry, \nopr\u00f3cz oferty kulturalno-artystycznej, mo\u017ce teraz \nposzczyci\u0107 si\u0119  wspania\u0142ym barem z \u2013 warzonym \nna miejscu \u2013 piwem najwy\u017cszej jako\u015bci.\nProfesor Tadeusz S\u0142omka prowadzi\u0142 wyk\u0142ady, \nseminaria i zaj\u0119cia terenowe z geologii og\u00f3lnej, \ngeologii matematycznej, kartografii geologicznej, \nsedymentologii i geoturystyki. Profesor jest \nautorem i wsp\u00f3\u0142autorem ponad 240 publikacji \nnaukowych po\u015bwi\u0119conych problematyce geologii \nz\u0142o\u017cowej, modelowaniu matematycznemu \nz\u0142\u00f3\u017c kopalin u\u017cytecznych (Cu, pierwiastk\u00f3w \npromieniotw\u00f3rczych, Zn i Pb, w\u0119gla kamiennego \ni brunatnego, diatomit\u00f3w, i\u0142\u00f3w kaolinowych \ni surowc\u00f3w skalnych) i sedymentologii \ng\u0142\u0119bokomorskich osad\u00f3w klastycznych \ni geoturystyki. Ponadto jest wsp\u00f3\u0142autorem \nfot. Z. Sulimafot. S. Malik\nfot. z lewej: rektor T. S\u0142omka \npasuje najm\u0142odszych student\u00f3w \nw ramach kszta\u0142cenia \u201eAGH \nJunior\u201d, 2018 rok\nfot. z prawej: otwarcie Browaru \nG\u00f3rniczo-Hutniczego AGH \nw Klubie Studio, 2019 rok fot. Z. Sulima\nfot. z lewej: jubileusz 100-lecia \nAGH. Spotkanie w miejscu \npowo\u0142ania AGH na Uniwersytecie \nJagiello\u0144skim\nfot. z prawej: poch\u00f3d \ninauguracyjny w roku \nakademickim 2019/2020\nfot. Z. Sulima\n\n39\nBiuletyn  AGHpRoFEsoR T ADEUsZ s\u0142oMkA \u2013 R EkToR W lATA ch 2012\u20132020\n6 skrypt\u00f3w i ksi\u0105\u017cek oraz redaktorem 9 ksi\u0105\u017cek. \nKierowa\u0142 ponad 20 grantami i pracami zleconymi \nz przemys\u0142u. Wielokrotnie prezentowa\u0142 wyniki \nswoich bada\u0144 na krajowych i mi\u0119dzynarodowych \nkonferencjach naukowych, mi\u0119dzy innymi \nw Austrii, Czechach, S\u0142owacji, W\u0142oszech, \nHiszpanii, Wielkiej Brytanii, Irlandii, Grecji, \nMeksyku, USA, Australii.\nW trakcie swej kariery naukowej i organizacyjnej \nby\u0142 przewodnicz\u0105cym Konwentu Dziekan\u00f3w \nWydzia\u0142\u00f3w Nauk o Ziemi, doradc\u0105 wiceministra \n\u015arodowiska, tw\u00f3rc\u0105 i przewodnicz\u0105cym \nInternational Association for Geoturism, \ncz\u0142onkiem International Association for \nSedimentologists i International Association \nfor Mathematical Geology, Komitetu Nauk \nGeologicznych Polskiej Akademii Nauk, \nprezesem zarz\u0105du Polskiego Forum Akademicko-\n-Gospodarczego, cz\u0142onkiem Rady Naukowej \nPa\u0144stwowego Instytutu Geologicznego, Rady \nWydzia\u0142u G\u00f3rnictwa, Ekologii, Zarz\u0105dzania \ni Geotechnologii Uniwersytetu Technicznego \nw Koszycach na S\u0142owacji, cz\u0142onkiem Polskiego \nTowarzystwa Geologicznego. By\u0142 cz\u0142onkiem wielu \nrad naukowych polskich i mi\u0119dzynarodowych \ninstytucji, mi\u0119dzy innymi: przewodnicz\u0105cym Rady Naukowo-Przemys\u0142owej Instytutu Autostrada \nTechnologii i Innowacji, przewodnicz\u0105cym \nRady Zwi\u0105zku Uczelni InnoTechKrak, cz\u0142onkiem \nRady Naukowo-Przemys\u0142owej przy Sekretarzu \nStanu w Ministerstwie Obrony Narodowej, \nRady Naukowej CHEMKOP Krak\u00f3w. W latach \n2016\u20132020 by\u0142 Przewodnicz\u0105cym Konferencji \nRektor\u00f3w Polskich Uczelni Technicznych \ni Przewodnicz\u0105cym Komisji ds. Innowacji \ni Wsp\u00f3\u0142pracy z Gospodark\u0105 Konferencji Rektor\u00f3w \nAkademickich Szk\u00f3\u0142 Polskich, a w latach \n2016\u20132017 by\u0142 prezesem zarz\u0105du g\u0142\u00f3wnego \nAkademickiego Zwi\u0105zku Sportowego. By\u0142 \nte\u017c sekretarzem i przewodnicz\u0105cym wielu \ncyklicznych, mi\u0119dzynarodowych konferencji \nnaukowych: Zastosowa\u0144 Metod Matematycznych \ni Informatyki w Geologii, mi\u0119dzynarodowych \nkonferencji geoturystycznych - Geotour oraz \npomys\u0142odawc\u0105 i redaktorem naczelnym \nczasopisma \u201eGeotourism\u201d i cz\u0142onkiem komitetu \nredakcyjnego \u201eActa Montanistica Slovaca\u201d.\nLata 2012-2020 by\u0142y czasem licznych sukces\u00f3w \nnaszych student\u00f3w, doktorant\u00f3w, pracownik\u00f3w \ni absolwent\u00f3w. Zostali\u015bmy liderem niezwykle \npresti\u017cowego projektu SANO, uzyskanego \nw konkursie UE \u201eTeaming for Excellence\u201d, \nfot. S. Malik\nfot. K. Bi\u015bta, KSAF AGH\nfot. z lewej: rektor T. S\u0142omka \ncz\u0119stuje tortem z okazji \nJubileuszu 100-lecia AGH,  \nICE Krak\u00f3w\nfot. z prawej: rajd 100-lecia AGH, \nWis\u0142a 2019 rok\nfot. arch. w\u0142asne T. S\u0142omka\nfot. arch. w\u0142asne T. S\u0142omkafot. z lewej: rektor z \u017con\u0105 na tle \nUluru (Australia) \u2013 najwi\u0119kszej \nska\u0142y na \u015bwiecie, Mi\u0119dzynarodowa \nKonferencja Geoturystyczna, \n2008 rok\nfot. z prawej: wizyta w Japonii, \nKyoto, 2017 rok\n\n40\nstycze\u0144 2023 nr 178 hIsToRIA\nfinansowanego przez UE i Fundacj\u0119 na Rzecz \nNauki Polskiej. Celem tego projektu by\u0142o \nutworzenie centrum doskona\u0142o\u015bci z zakresu \nmedycyny. Pracowali\u015bmy w konsorcjum \nz Klastrem, Life Science, Uniwersytetem \nw Sheffield, Instytutem Fraunhofer oraz \ncentrum badawczym Julich Forschugszentrum. \nUczestniczyli\u015bmy w przygotowaniu dw\u00f3ch \nkonsorcj\u00f3w w ramach Europejskiej Inicjatywy \nUniwersyteckiej. Pierwsze z nich to \u201eEuropejski \nUniwersytet Kosmiczny dla Ziemi i Ludzko\u015bci\u201d, \ngdzie liderem jest Federalny Uniwersytet \nw Tuluzie, a uczestnikami \u2013 uniwersytety \nz Niemiec, W\u0142och, Luksemburga i Szwecji. \nDrugie konsorcjum to Uniwersytet dla \n\u201eOdpowiedzialnej Konsumpcji i produkcji\u201d, \nw kt\u00f3rym uczestniczyli\u015bmy wsp\u00f3lnie \nz 10 partnerami z kraj\u00f3w UE. W ostatnich \nlatach kadencji rektora S\u0142omki zrealizowali\u015bmy \nnajwi\u0119cej (spo\u015br\u00f3d uczelni technicznych) grant\u00f3w \nz NCN-u i NCBR-u. Dla Europejskiej Agencji \nKosmicznej prowadzili\u015bmy (wraz z PAN) badania \nprzygotowuj\u0105ce do planowanej misji l\u0105dowania na ksi\u0119\u017cycu Marsa \u2013 Fobosie. Badania te s\u0105 \nkontynuowane do dzisiaj.\nStudenci naszych k\u00f3\u0142 naukowych zajmowali \nmiejsca na podium lub w pierwszej dziesi\u0105tce \nw zawodach motocykli elektrycznych, samolot\u00f3w \ni \u0142odzi solarnych, elektrycznych bolid\u00f3w \nwy\u015bcigowych oraz w technologiach kosmicznych \n(rakiety, sondy, \u0142aziki). Byli\u015bmy i nadal jeste\u015bmy \nnajlepsz\u0105 uczelni\u0105 techniczn\u0105 w Polsce \nw osi\u0105gni\u0119ciach sportowych i, przemiennie z UW, \nw\u015br\u00f3d wszystkich uczelni Polski. Zostali\u015bmy \nr\u00f3wnie\u017c srebrnym Mecenasem Kultury \nw Ma\u0142opolsce i lodo\u0142amaczem w pomocy osobom \nniepe\u0142nosprawnym.\nW uznaniu dokona\u0144 naukowych i zawodowych \nprofesor Tadeusz S\u0142omka otrzyma\u0142 wiele \npresti\u017cowych wyr\u00f3\u017cnie\u0144, mi\u0119dzy innymi: Z\u0142oty \nKrzy\u017c Zas\u0142ugi, dyplom honorowy i medal za \nwk\u0142ad w rozw\u00f3j sympozjum nauk technicznych, \nzastosowania metod matematyki i informatyki \nw geologii, dwukrotnie indywidualn\u0105 Nagrod\u0119 \nMinistra I stopnia, Generalny Dyrektor \nG\u00f3rniczy I stopnia, odznak\u0105 \u201eHonoris Gratia\u201d \nnadan\u0105 przez Prezydenta Miasta Krakowa \noraz odznak\u0119 \u201ePoczesna Gramota\u201d za \nzas\u0142ugi dla Politechniki Lwowskiej, Nagrod\u0119 \nNaukow\u0105 im. H. \u015awidzi\u0144skiego, Medal im. \nKarola Bohdanowicza, wyr\u00f3\u017cnienie Wydzia\u0142u \nG\u00f3rnictwa i Geoin\u017cynierii \u201eKryszta\u0142owa \nBarb\u00f3rka\u201d, Medal Zas\u0142u\u017cony dla Pa\u0144stwowej \nWy\u017cszej Szko\u0142y Zawodowej im. Stanis\u0142awa \nPigonia w Kro\u015bnie i wiele, wiele innych. \nW 2020 roku Stowarzyszenie Gmin i Powiat\u00f3w \nMa\u0142opolski przyzna\u0142o mu tytu\u0142 \u201eMa\u0142opolanin \nRoku\u201d. W uzasadnieniu wyr\u00f3\u017cnienia napisano \n\u201ew uznaniu za dzia\u0142ania dla dalszego rozwoju \n100-letniej Akademii G\u00f3rniczo-Hutniczej \n\u2013 najwi\u0119kszej polskiej uczelni technicznej \no mi\u0119dzynarodowej renomie oraz rozw\u00f3j \ni promocj\u0119 polskiej nauki i kultury w Europie \ni \u015bwiecie\u201d. Spo\u015br\u00f3d wszystkich wyr\u00f3\u017cnie\u0144 \nszczeg\u00f3lnie wa\u017cne s\u0105 doktoraty honoris causa \ni profesury honorowe przyznane przez wiele \n fot. arch. w\u0142asne T. S\u0142omka fot. arch. w\u0142asne T. S\u0142omka\nfot. z lewej: prace terenowe \nw Karpatach Ukrai\u0144skich, 2016 rok\nfot. z prawej: rektor T. S\u0142omka \nna Przyl\u0105dku Leeuwin \n(Australia) \u2013 miejscu spotkania \ndw\u00f3ch ocean\u00f3w: Indyjskiego \ni Po\u0142udniowego\nfot. arch. w\u0142asne T. S\u0142omkaWycieczka geoturystyczna \u2013 \nKapadocja, Turcja, 2013 rok\n\n41\nBiuletyn  AGHpRoFEsoR T ADEUsZ s\u0142oMkA \u2013 R EkToR W lATA ch 2012\u20132020\nuczelni. By\u0142y to: Shibaura Institute of Technology \n(SIT) w Japonii, Przykarpacki Uniwersytet \nNarodowy im. Wasyla Stefanyka w Iwano-\nFrankowsku na Ukrainie, Politechnika Lwowska, \nWschodnioeuropejski Narodowy Uniwersytet im. \n\u0141esi Ukrainki w \u0141ucku, Narodowy Uniwersytet \nTechniczny \u201ePolitechnika Dniprowska\u201d, \nPolitechnika Wroc\u0142awska, Narodowy Techniczny \nUniwersytet Nafty i Gazu w Iwano-Frankowsku \ni Mi\u0119dzynarodowy Uniwersytet Humanitarno-\nTechniczny w Szymkencie w Kazachstanie \ni Akademi\u0119 Nauk w Kazachstanie. Szczeg\u00f3lne \nuhonorowanie rektora S\u0142omki na Ukrainie jest \nefektem wieloletniej wsp\u00f3\u0142pracy z ukrai\u0144skimi \nuczelniami. Dzi\u0119ki jego kontaktom wzrasta\u0142a \nz roku na rok liczba student\u00f3w ukrai\u0144skich \nstudiuj\u0105cych w AGH. W trakcie jego \nprzewodniczenia KRPUT, dwukrotnie mia\u0142o \nmiejsce wsp\u00f3lne posiedzenie  Konferencji \nRektor\u00f3w Uczelni Polski i Ukrainy w Kijowie \ni w Bielsku-Bia\u0142ej.\nProfesor Maciej Mazurkiewicz o kadencji \nrektorskiej Tadeusza S\u0142omki tak m\u00f3wi\u0142: \u201eTw\u00f3rczo \nrozwija\u0142 polityk\u0119 zarz\u0105dzania. Pilnowa\u0142 polityki \nkadrowej, nawet zaostrzaj\u0105c nieco kryteria ocen \nokresowych i wyra\u017cania zg\u00f3d na drugi etat. \nSpokojnie sterowa\u0142 uczelni\u0105. I bardzo \u0142adnie, \nz wrodzonym dowcipem i kultur\u0105, zabiera\u0142 \npublicznie g\u0142os\u201d.\nPortret rektorski prof. Tadeusza S\u0142omki, kt\u00f3ry \nzawis\u0142 w auli g\u0142\u00f3wnej AGH, w 2020 roku \nnamalowa\u0142 Krzysztof Annusewicz.\n\u0179r\u00f3d\u0142a:\n \u0083AGH w latach 2012\u20132020 . Red. T. S\u0142omka, \nP. Olszewski, B. Jezierska. Krak\u00f3w 2020, \n119 s., [foto]\n \u0083Mazurkiewicz M.: Jak zosta\u0142em profeso -\nrem czyli p\u00f3\u0142 wieku w AGH . Krak\u00f3w 2016, \ns. 14\u2013257\n \u0083Czaja P.: Przem\u00f3wienie Dziekana Wy -\ndzia\u0142u G\u00f3rnictwa i Geoin\u017cynierii prof. dr. \nhab. in\u017c. Piotra Czai wyg\u0142oszone podczas \nuroczystego posiedzenia Senatu z okazji \nBarb\u00f3rki 2013 : [prof. Tadeusz S\u0142omka Lau -\nreatem \u201eKryszta\u0142owej Barb\u00f3rki\u201d]. Biuletyn \nAGH 2014, nr 73, s. 7\u20138, [foto]\n \u0083Konieczna E.: Ziemskie w\u0119dr\u00f3wki : nauki \no Ziemi w Akademii G\u00f3rniczo-Hutniczej. \nKrak\u00f3w 2020, s. 6\u2013150, [foto]\n \u0083Nagrody naukowe Polskiego Towarzy -\nstwa Geologicznego : nagroda naukowa \nim. Henryka \u015awidzi\u0144skiego za lata 1988 \ni 1989 : Tadeusz S\u0142omka. Annales Societa -\ntis Geologorum Poloniae 1991, Vol. 61, no. \n1\u20132, s. 127\u2013128, [foto] \u0083Prof. Tadeusz S\u0142omka Ma\u0142opolani -\nnem 2020 roku [online] [przegl\u0105dany \n28.01.2021]. Dost\u0119pny w: https://www.agh.\nedu.pl/osiagniecia/info/article/prof-tade -\nusz-slomka-malopolaninem-2020-roku/\n \u0083S\u0142omka T.: \u201eD\u0142ugoterminowy cel strate -\ngiczny jest niezmienny\u201d : m\u00f3wi w wywia -\ndzie dla Biuletynu Rektor Akademii G\u00f3r -\nniczo-Hutniczej profesor Tadeusz S\u0142omka \npoproszony o podsumowanie kadencji \ni plany na przysz\u0142o\u015b\u0107. Rozm. I. Tr\u0119bacz. \nBiuletyn AGH 2016, nr 106, s. 11\u201312, [foto]\n \u0083S\u0142omka T.: Musimy z wyprzedzeniem pa -\ntrze\u0107 w przysz\u0142o\u015b\u0107 : rzeczywisto\u015b\u0107 zmienia \nsi\u0119 tak dynamicznie, \u017ce musimy kreowa\u0107 \nnowe kierunki, cz\u0119sto unikatowe, oraz \nnowe specjalno\u015bci (\u2026), kt\u00f3re b\u0119d\u0105 \nodpowiada\u0107 na potrzeby rynku pracy \nw kolejnych latach. Musimy z wyprzedze -\nniem patrze\u0107 w przysz\u0142o\u015b\u0107 \u2013 m\u00f3wi rektor \nAkademii G\u00f3rniczo-Hutniczej prof. dr hab. \nin\u017c. Tadeusz S\u0142omka. Rozm. I. Tr\u0119bacz. \nBiuletyn AGH 2012, nr 56\u201357, s. 4-7, [foto] \u0083S\u0142omka T.: 100-lecie powo\u0142ania Akademii. \nVivat Akademia : AGH 2013, nr 10, s. 2, \n[foto]\n \u0083S\u0142omka T.: Szanowni Pa\u0144stwo, Drodzy \nAbsolwenci AGH : 100-lecie powo\u0142ania \nAkademii. Biuletyn AGH 2013 wyd. spec. \nz okazji 100-lecia powo\u0142ania Akademii \nG\u00f3rniczej, s. 3, [foto]\n \u0083Tadeusz S\u0142omka. W: Manecki A.: Alfabet \nwspomnie\u0144 o ludziach nauki i wyda -\nrzeniach lat minionych . Krak\u00f3w 2015, \ns. 212\u2013213\n \u0083Wielka Ksi\u0119ga 85-lecia Akademii G\u00f3r -\nniczo-Hutniczej . [Oprac.] zesp\u00f3\u0142 aut. K. \nPiko\u0144 (red. naczelny), A. Soko\u0142owska (dy -\nrektor projektu), K. Piko\u0144. Gliwice 2004, \ns. 327, [foto]\n \u0083Wspomnienia Profesor\u00f3w AGH \u2013 Prof. \ndr hab. in\u017c. Tadeusz S\u0142omka [online] \n[przegl\u0105dany 5.12.2018]. Dost\u0119pny w: \nhttps://100lat.agh.edu.pl/wspomnienia -\n-profesorow-agh-prof-dr-hab-inz-tadeusz -\n-slomka/Rektor T. S\u0142omka przy gablocie z amonitami, \nMuzeum Geologiczne WGGiO\u015a AGH\nfot. Z. Sulima\nW trakcie pe\u0142nienia wszystkich funkcji rektor Tadeusz S\u0142omka kierowa\u0142 si\u0119 \ntrzema dewizami:\nPierwsza: Zmierza\u0107 do celu twardo, ale mi\u0119kkimi metodami, tzn. bez  \nkonfliktowania pracownik\u00f3w; dog\u0142\u0119bnie przedyskutowa\u0107 ka\u017cd\u0105 spraw\u0119; \nprzekonywa\u0107, a nie nakazywa\u0107.\nDruga: Ka\u017cdego pracownika, studenta traktowa\u0107 podmiotowo, \u017cyczliwie \nwys\u0142ucha\u0107, wczu\u0107 si\u0119 w jego narracj\u0119 w my\u015bl zasady: ka\u017cdy cz\u0142owiek ma \nswoj\u0105 indywidualn\u0105 opowie\u015b\u0107 i trzeba j\u0105 uszanowa\u0107.\nTrzecia dewiza: zara\u017ca\u0107 pozytywnym nastawieniem do \u015bwiata, pogod\u0105 \nducha i humorem.\n\n", "metadata": {}}