{"content": "#  Ku cywilizacji mi\u0119dzyplanetarnej -- Serwis Akademii G\u00f3rniczo-Hutniczej \n\nURL: https://agh.edu.pl/nauka/spotkania/nagrania/ku-cywilizacji-miedzyplanetarnej\nCrawled: 2025-03-19 21:12:15\n\nSkip to content \u2193\n\n Ku cywilizacji mi\u0119dzyplanetarnej \n\nJakie wyzwania musz\u0105 pokona\u0107 MISJE NA KSI\u0118\u017bYC I MARSA? Czy RYWALIZACJA KOSMICZNYCH MOCARSTW mo\u017ce by\u0107 korzystna dla wszystkich? Po co w Polsce dzia\u0142aj\u0105 SYMULATORY HABITAT\u00d3W POZAZIEMSKICH?\n\nPrezentacja po\u015bwi\u0119cona b\u0119dzie \u015brodowisku Marsa i Ksi\u0119\u017cyca oraz ich zasobom i sk\u0142ada si\u0119 z trzech cz\u0119\u015bci. W pierwszej przestawione b\u0119dzie \nCentrum Technologii Kosmicznych AGH\n i jego aktualnie realizowane misje kosmiczne, w tym zadania w ramach Nowego Kosmosu oraz udzia\u0142 uczelni w rozwoju sektora kosmicznego. W drugiej om\u00f3wione zostanie \u015brodowisko Ksi\u0119\u017cyca, historia misji na Srebrny Glob oraz podstawowe problemy w eksploracji i eksploatacji jego zasob\u00f3w. W trzeciej cz\u0119\u015bci zaprezentowane b\u0119dzie \u015brodowisko Marsa, historia misji na Czerwon\u0105 Planet\u0119 oraz podstawowe problemy dotycz\u0105ce jej eksploracji. Om\u00f3wione zostan\u0105 planowane wyprawy na oba globy oraz wyja\u015bnione zostan\u0105 trudno\u015bci w planowaniu i realizacji tych misji \u2013 w szczeg\u00f3lno\u015bci sposoby dotarcia i l\u0105dowania l\u0105downik\u00f3w, komunikacja z Ziemi\u0105 oraz aspekty ekonomiczne. Na zako\u0144czenie wyst\u0105pienia zademonstrowany b\u0119dzie kierunek rozwoju eksploracji glob\u00f3w pozaziemskich oraz za\u0142o\u017cenia zr\u00f3wnowa\u017conego kosmosu.\n\nProf. dr hab. in\u017c. Tadeusz Uhl\n Jest absolwentem Akademii G\u00f3rniczo-Hutniczej, obecnie pracuje na stanowisku profesora zwyczajnego. Przebywa\u0142 w zagranicznych o\u015brodkach naukowych w Holandii, Francji, Belgii, Japonii i USA. Jest autorem ponad 1000 publikacji. Kieruje zespo\u0142em w Centrum Technologii Kosmicznych AGH i realizuje badania w zakresie misji orbitalnych i planetarnych. Zesp\u00f3\u0142 uczestniczy w misji na Mi\u0119dzynarodow\u0105 Stacj\u0119 Kosmiczn\u0105, w czasie kt\u00f3rej b\u0119d\u0105 badane w\u0142asno\u015bci nanomateria\u0142\u00f3w. Realizuje te\u017c projekty zwi\u0105zane z wystrzeleniem polskich satelit\u00f3w \u2013 \nHYPE\n jest ju\u017c na orbicie.\n\nSymulacje misji kosmicznych to nie fantastyka, lecz konieczna w obecnych czasach konfrontacja z wyzwaniami \u017cycia w zmieniaj\u0105cym si\u0119 \u015brodowisku naturalnym. Dzi\u0119ki zaprojektowanym przez prelegentk\u0119 habitatom, naukowcy z ca\u0142ego \u015bwiata przybywaj\u0105 do Polski, aby przeprowadza\u0107 badania adaptacyjne w warunkach izolacji w \u015brodowisku ekstremalnym, analogicznym do przysz\u0142ych stacji kosmicznych na Ksi\u0119\u017cycu czy Marsie. W habitatach testowane s\u0105 technologie przyjazne Ziemi, kt\u00f3re maj\u0105 za zadanie uniezale\u017cni\u0107 ludzko\u015b\u0107 od nadmiernego zu\u017cycia zasob\u00f3w naturalnych, np. w postaci produkcji zast\u0119pnika plastiku \u2013 celulozy bakteryjnej z bioreaktor\u00f3w kombuczy. Tworzone s\u0105 systemy akwaponiki do uprawy \u017cywno\u015bci w izolacji, czujniki nieinwazyjnego monitoringu zdrowia fizycznego i psychicznego, np. czujnik pogody mikrobiologicznej, czujnik nieinwazyjnego pomiaru witaminy D, czujnik subiektywnej percepcji czasu, czujnik nieinwazyjnego monitoringu zdrowia kobiet poprzez analiz\u0119 krwi menstruacyjnej itd. Lista jest d\u0142uga, a publikacje naukowe powstaj\u0105 non stop, poniewa\u017c habitaty to kopalnie wynalazk\u00f3w i metod badawczych. W Polsce jest ich ju\u017c 4 i ca\u0142y czas si\u0119 rozwijaj\u0105 \u2013 podobnie jak nowa dziedzina wiedzy, jak\u0105 w naszym kraju jest bioastronautyka.\n\nDr Agata Ko\u0142odziejczyk\n Neurobiolog z kosmiczn\u0105 misj\u0105 - doktorat zdoby\u0142a na Uniwersytecie w Sztokholmie. Jest wsp\u00f3\u0142za\u0142o\u017cycielk\u0105 Analog Astronaut Training Center oraz pomys\u0142odawczyni\u0105 i realizatork\u0105 powstania w Polsce baz do symulacji misji kosmicznych, organizatork\u0105 93 ksi\u0119\u017cycowych i marsja\u0144skich analogowych misji kosmicznych, mentork\u0105 ponad 400 analogowych astronaut\u00f3w. Pracowa\u0142a w Europejskiej Agencji Kosmicznej w Advanced Concepts Team w Holandii. Autorka licznych publikacji edukacyjnych i naukowych na temat chronobiologii, biologii kosmicznej i neurobiologii. Trzykrotna laureatka mi\u0119dzynarodowego konkursu Global Space Balloon Challenge w kategorii \u201eNajlepszy eksperyment naukowy\" i \u201eNajlepszy projekt edukacyjny\". Uhonorowana wieloma stypendiami naukowymi, m.in. przez Fundacj\u0119 na Rzecz Nauki Polskiej.\n\nStopka\n\nW\u0142adze\n\nWydzia\u0142y, szko\u0142a doktorska, jednostki\n\nFakty i liczby\n\nHistoria i tradycja\n\nOferta badawcza\n\nOferta dla biznesu\n\nSpo\u0142eczna odpowiedzialno\u015b\u0107\n\nStudia\n\nKierunki studi\u00f3w\n\nStudia podyplomowe\n\nKursy i szkolenia\n\nOpen AGH \u2013 Otwarte Zasoby Edukacyjne\n\nBaza Danych o Autorach i Publikacjach AGH\n\nBiuletyn Informacji Publicznej\n\nZam\u00f3wienia publiczne\n\nFinansowanie z bud\u017cetu pa\u0144stwa\n\nOferty pracy\n\nDla medi\u00f3w\n\nPatronaty\n\nSklep Internetowy AGH\n\nKontakt\n\nSpis pracownik\u00f3w\n\nOchrona danych osobowych\n\nR\u00f3wno\u015b\u0107 w AGH\n\nDeklaracja dost\u0119pno\u015bci\n\nCyberbezpiecze\u0144stwo\n\nPoczta AGH\n\nMapa strony\n\nBack", "metadata": {"url": "https://agh.edu.pl/nauka/spotkania/nagrania/ku-cywilizacji-miedzyplanetarnej", "title": " Ku cywilizacji mi\u0119dzyplanetarnej -- Serwis Akademii G\u00f3rniczo-Hutniczej ", "depth": 2, "duplicate": false, "content_hash": "8c32c3aead19f9e2dc6fe05ccae808d2", "word_count": 569, "headings": [{"level": 1, "text": "Ku cywilizacji mi\u0119dzyplanetarnej"}, {"level": 2, "text": "Stopka"}]}}