{"content": "#  Misja -- Serwis Akademii G\u00f3rniczo-Hutniczej \n\nURL: https://agh.edu.pl/nauka/spotkania/misja\nCrawled: 2025-03-19 21:12:16\n\nSkip to content \u2193\n\n Misja \n\nCel\n\nCo si\u0119 w og\u00f3le da powiedzie\u0107, da si\u0119 powiedzie\u0107 jasno\n\u00a0\u2013 napisa\u0142 sto lat temu austriacki filozof Ludwig Wittgenstein. Te s\u0142owa nabieraj\u0105 mocy wraz dynamicznym rozwojem nauki, kt\u00f3rego do\u015bwiadczaj\u0105 wszyscy. Post\u0119puj\u0105ca w \u015blad za nim specjalizacja sprawia bowiem, \u017ce uczeni zamykaj\u0105 si\u0119 w swoich \u015bwiatach, gdzie m\u00f3wi\u0105 do siebie technicznym j\u0119zykiem, czasem wr\u0119cz ca\u0142kowicie niezrozumia\u0142ym dla os\u00f3b spoza ich dziedziny. St\u0105d te\u017c potrzeba popularyzowania wiedzy, a zatem upowszechniania wynik\u00f3w dzia\u0142alno\u015bci naukowej. Nie chodzi jednak tylko o to, aby w jasny i prosty spos\u00f3b dzieli\u0107 si\u0119 efektami pracy badawczej. Istotne jest te\u017c u\u015bwiadomienie spo\u0142ecze\u0144stwu warto\u015bci krytycznego my\u015blenia u\u0142atwiaj\u0105cego samodzieln\u0105 ocen\u0119 zagadnie\u0144, kt\u00f3re ka\u017cdy napotyka w codziennym \u017cyciu. Dlatego popularyzacji nauki na AGH przy\u015bwieca tak\u017ce cel humanistyczny: rozw\u00f3j cz\u0142owieka poprzez wiedz\u0119, na podstawie kt\u00f3rej wypracowuje sw\u00f3j w\u0142asny \u015bwiatopogl\u0105d.\n\nTradycja\n\nW \u015bwiecie pe\u0142nym informacyjnego szumu oraz fa\u0142szywych wiadomo\u015bci coraz bardziej potrzebujemy sprawdzonych autorytet\u00f3w i t\u0119 odpowiedzialno\u015b\u0107 chcemy na siebie przyj\u0105\u0107 jako wsp\u00f3lnota akademicka AGH. Dysponujemy zar\u00f3wno wysokiej jako\u015bci zapleczem badawczym, jak r\u00f3wnie\u017c do\u015bwiadczeniem w dziedzinie popularyzacji nauki. Do pierwszych dzia\u0142a\u0144 w tym obszarze nale\u017c\u0105 otwarte, interdyscyplinarne seminaria, kt\u00f3rych inicjatorem by\u0142 prof. Walery Goetel. Ide\u0105 tych spotka\u0144 by\u0142o \u0142\u0105czenie zagadnie\u0144 humanistycznych z problemami naukowymi oraz technicznymi. Uruchomiony w 1989 roku Techniczny Uniwersytet Otwarty AGH odwo\u0142ywa\u0142 si\u0119 do modelu wypracowanego przez tego wybitnego geologa. Bliski jest nam ten etos uczonego, kt\u00f3ry nie tylko s\u0142u\u017cy post\u0119powi i prawdzie, lecz tak\u017ce w spos\u00f3b zaanga\u017cowany pe\u0142ni wa\u017cn\u0105 misj\u0119 spo\u0142eczn\u0105.\n\nTera\u017aniejszo\u015b\u0107\n\nBardzo szybko zmieniaj\u0105ca si\u0119 rzeczywisto\u015b\u0107 wymaga od nas jednocze\u015bnie opracowania adekwatnych, anga\u017cuj\u0105cych metod popularyzacji nauki. Dlatego te\u017c tworzymy now\u0105 formu\u0142\u0119 spotka\u0144 popularnonaukowych pod nazw\u0105 \u201eAGH NAUKA spotkania\u201d. Celem naszego projektu jest zbudowanie platformy komunikacji mi\u0119dzy Akademi\u0105 i spo\u0142ecze\u0144stwem, kt\u00f3ra b\u0119dzie przestrzeni\u0105 otwart\u0105 na wymian\u0119 my\u015bli i do\u015bwiadcze\u0144. Podczas spotka\u0144 odbywaj\u0105cych si\u0119 w AGH uczestnicy b\u0119d\u0105 mieli mo\u017cliwo\u015b\u0107 zada\u0107 uczonym pytania na temat ich pracy, a dzi\u0119ki nagraniom w sieci problematyk\u0119 ich bada\u0144 naukowych b\u0119d\u0105 mogli bli\u017cej pozna\u0107 r\u00f3wnie\u017c internauci.\n\nStopka\n\nW\u0142adze\n\nWydzia\u0142y, szko\u0142a doktorska, jednostki\n\nFakty i liczby\n\nHistoria i tradycja\n\nOferta badawcza\n\nOferta dla biznesu\n\nSpo\u0142eczna odpowiedzialno\u015b\u0107\n\nStudia\n\nKierunki studi\u00f3w\n\nStudia podyplomowe\n\nKursy i szkolenia\n\nOpen AGH \u2013 Otwarte Zasoby Edukacyjne\n\nBaza Danych o Autorach i Publikacjach AGH\n\nBiuletyn Informacji Publicznej\n\nZam\u00f3wienia publiczne\n\nFinansowanie z bud\u017cetu pa\u0144stwa\n\nOferty pracy\n\nDla medi\u00f3w\n\nPatronaty\n\nSklep Internetowy AGH\n\nKontakt\n\nSpis pracownik\u00f3w\n\nOchrona danych osobowych\n\nR\u00f3wno\u015b\u0107 w AGH\n\nDeklaracja dost\u0119pno\u015bci\n\nCyberbezpiecze\u0144stwo\n\nPoczta AGH\n\nMapa strony\n\nBack", "metadata": {"url": "https://agh.edu.pl/nauka/spotkania/misja", "title": " Misja -- Serwis Akademii G\u00f3rniczo-Hutniczej ", "depth": 2, "duplicate": false, "content_hash": "c546e27cbd80eed3dcb476be07515777", "word_count": 391, "headings": [{"level": 1, "text": "Misja"}, {"level": 2, "text": "Cel"}, {"level": 2, "text": "Tradycja"}, {"level": 2, "text": "Tera\u017aniejszo\u015b\u0107"}, {"level": 2, "text": "Stopka"}]}}