{"content": "# Ali Bin Ibrahim Al-Naimi \u2013 Historia AGH\n\nURL: https://historia.agh.edu.pl/mediawiki/index.php?title=Ali_Bin_Ibrahim_Al-Naimi&oldid=75892\nCrawled: 2025-03-19 22:04:06\n\nAli Bin Ibrahim Al-Naimi\n\nZ Historia AGH\n\nWersja z dnia 09:31, 15 lut 2023 autorstwa \nHieronimSienski\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nAli Bin Ibrahim Al-Naimi\n\nNazwisko\n\nAl-Naimi\n\nImi\u0119 / imiona\n\nAli Bin Ibrahim\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n2 sierpnia 1935\n\nMiejsce urodzenia\n\nAr-Rakah\n\nDyscyplina/specjalno\u015bci\n\ngeologia\n\nRok przyznania doktoratu h.c. AGH\n\n2010\n\nPow\u00f3d przyznania doktoratu h.c. AGH\n\nza  wybitne zas\u0142ugi w\u00a0dziedzinie ochrony \u015brodowiska i\u00a0gospodarki oraz w\u00a0dziele zbli\u017cenia kulturalnego i\u00a0naukowego mi\u0119dzy Kr\u00f3lestwem Arabii Saudyjskiej i\u00a0Rzeczpospolit\u0105 Polsk\u0105\n\nAli Bin Ibrahim Al-Naimi\n (1935-)\n\nDyscyplina/specjalno\u015bci: geologia\n\nMinister Ropy i Zasob\u00f3w Mineralnych Kr\u00f3lestwa Arabii Saudyjskiej\n\nNota biograficzna\n\nUrodzi\u0142 si\u0119 2 sierpnia\u00a01936 roku w Ar-Rakah w \u00a0Prowincji Wschodniej Arabii Saudyjskiej. \n\nW\u00a01947 roku, w\u00a0wieku lat dwunastu, zacz\u0105\u0142 pracowa\u0107 dla firmy Aramco, the Arabian American Oil Company. Po dw\u00f3ch latach dziennej nauki, sponsorowanej przez firm\u0119, w\u00a01953 roku zosta\u0142 asystentem geologa w\u00a0Dziale Eksploracji firmy Aramco. \n\nPrzed rozpocz\u0119ciem studi\u00f3w na Lehigh University w\u00a0Pensylwanii i\u00a0na Uniwersytecie Stanforda w\u00a0Kalifornii w\u00a0trakcie program\u00f3w szkoleniowych w\u00a0latach 1955\u20131963 ucz\u0119szcza\u0142 do Mi\u0119dzynarodowej Szko\u0142y Wy\u017cszej i\u00a0na Uniwersytet Ameryka\u0144ski w\u00a0Bejrucie. W\u00a01962 roku uzyska\u0142 tytu\u0142 licencjata w\u00a0dziedzinie geologii na Lehigh University, a\u00a0tytu\u0142 magistra geologii rok p\u00f3\u017aniej na Uniwersytecie Stanforda w\u00a0Kalifornii.\n\nPo powrocie do Arabii Saudyjskiej, w\u00a0latach 1963\u20131967, pracowa\u0142 jako hydrolog i\u00a0geolog w\u00a0Dziale Eksploracji firmy Aramco. Od 1967 do 1969\u00a0roku obejmowa\u0142 stanowiska w\u00a0Dzia\u0142ach Ekonomiki i\u00a0Public Relations oraz Oddziale Produkcyjnym Abqaiq.\n\nW\u00a0ramach dzia\u0142a\u0144 firmy zwi\u0105zanych z\u00a0rop\u0105 w\u00a0Prowincji wschodniej, awansowa\u0142 od brygadzisty do asystenta nadzorcy i\u00a0od nadzorcy do dyrektora. W\u00a01975\u00a0roku zosta\u0142 wiceprezydentem, a\u00a0w\u00a01978\u00a0roku starszym wiceprezydentem, a\u00a0dwa lata p\u00f3\u017aniej wybrano go na cz\u0142onka zarz\u0105du Aramco. W\u00a01982\u00a0roku zosta\u0142 wiceprezydentem wykonawczym ds. operacyjnych. Dwa lata p\u00f3\u017aniej obj\u0105\u0142 stanowisko prezesa firmy, a\u00a0w\u00a01988\u00a0roku dyrektora generalnego koncernu Saudi Arabian Oil Company (Saudi Aramco). 2\u00a0sierpnia 1995\u00a0roku zosta\u0142 mianowany Ministrem Ropy i\u00a0Zasob\u00f3w Mineralnych Kr\u00f3lestwa Arabii Saudyjskiej. Jego inicjatywie Arabia Saudyjska zawdzi\u0119cza powstanie Uniwersytetu Nauki i\u00a0Technologii im. Kr\u00f3la Abdullaha, kt\u00f3ry uroczy\u015bcie zainaugurowa\u0142 swoj\u0105 dzia\u0142alno\u015b\u0107 we wrze\u015bniu 2009 roku. \n\n27 pa\u017adziernika 2010 roku uchwa\u0142\u0105 Senatu AGH otrzyma\u0142 Tytu\u0142 Doktora Honoris Causa AGH.\n\n\u0179r\u00f3d\u0142a do biogramu\n\nKsi\u0105\u017cki\n\nAli Bin Ibrahim Al-Naimi Doktorem Honoris Causa Akademii G\u00f3rniczo-Hutniczej im. Stanis\u0142awa Staszica w\u00a0Krakowie. Krak\u00f3w, 2\u00a0czerwca 2011. Krak\u00f3w [2011] 68\u00a0s., [foto]\n\nArtyku\u0142y\n\nAli Bin Ibrahim Al-Naimi Doktorem Honoris Causa AGH - 2 czerwca 2011. \nBiuletyn AGH\n 2011, nr 42/43, s. [2], [foto]\n\n[Gonet A.]: Ali Bin Ibrahim Al-Naimi Doktorem Honoris Causa AGH. \nBiuletyn AGH\n 2011, nr 42/43, s. 3-5, [foto]\n\nInne\n\nAli Al-Naimi - Wikipedia [online] [przegl\u0105dany 15.02.2023]. Dost\u0119pny w: \nhttps://en.wikipedia.org/wiki/Ali_Al-Naimi\n\nstan na dzie\u0144 13.02.2023\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Ali_Bin_Ibrahim_Al-Naimi&oldid=75892\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/mediawiki/index.php?title=Ali_Bin_Ibrahim_Al-Naimi&oldid=75892", "title": "Ali Bin Ibrahim Al-Naimi \u2013 Historia AGH", "depth": 3, "duplicate": false, "content_hash": "0812c8fccd2e673ea23732749f0db388", "word_count": 468, "headings": [{"level": 1, "text": "Ali Bin Ibrahim Al-Naimi"}, {"level": 2, "text": "Nota biograficzna"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}