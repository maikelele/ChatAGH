{"metadata": {"url": "https://akademik.agh.edu.pl/dokumenty/2022/zasady-kwaterowania-wakacje", "title": "\n        Akademik w Krakowie - MS AGH\u00a0Zasady kwaterowania - wakacje\n", "depth": 2, "duplicate": false, "content_hash": "a9a4c3ae26fd09b44bdafadf5838cdfe", "word_count": 744, "headings": [{"level": 3, "text": "ZASADY KWATEROWANIA \u2013 WAKACJE 2023"}]}, "content": "# \n        Akademik w Krakowie - MS AGH\u00a0Zasady kwaterowania - wakacje\n\n\nURL: https://akademik.agh.edu.pl/dokumenty/2022/zasady-kwaterowania-wakacje\nCrawled: 2025-03-20 01:13:15\n\nPrzejd\u017a do dokumentu\n\n            Dokument jest nieaktualny oraz posiada nowsz\u0105 wersj\u0119:\n\nzasady-kwaterowania-wakacje - 2023\n\nZASADY KWATEROWANIA \u2013 WAKACJE 2023\n\nZgodnie z\u00a0organizacj\u0105 roku akademickiego 2022/2023 \nstudenci AGH\n, kt\u00f3rzy zamierzaj\u0105 mieszka\u0107 w\u00a0dy\u017curnym domu studenckim MS AGH w\u00a0okresie \nod 6\u00a0lipca do 15 wrze\u015bnia 2023\n r. (w\u00a0tym na czas \nsesji podstawowej\n, \npraktyk\n oraz \nsesji poprawkowej\n), powinni z\u0142o\u017cy\u0107 w\u00a0systemie informatycznym \nhttps://akademik.agh.edu.pl/\n wniosek wakacyjny. Wnioski wakacyjne nale\u017cy z\u0142o\u017cy\u0107 w\u00a0terminie \ndo 11 czerwca\n br. Studenci AGH, kt\u00f3rzy terminowo z\u0142o\u017cyli wnioski wakacyjne, otrzymaj\u0105 decyzj\u0119 w\u00a0sprawie przyznania miejsca drog\u0105 elektroniczn\u0105 do dnia 20 czerwca br. na podany w\u00a0systemie informatycznym adres e-mail.\n\nStudenci innych Uczelni, kt\u00f3rzy w\u00a0trakcie Igrzysk Europejskich b\u0119d\u0105 mieszka\u0144cami MS, mog\u0105 otrzyma\u0107 przydzia\u0142 miejsca w\u00a0dy\u017curnym domu studenckim MS AGH w\u00a0okresie \nod 6\u00a0lipca do 15 wrze\u015bnia 2023\n r., natomiast pozostali studenci, w\u00a0okresie \nod 20 lipca do 15 wrze\u015bnia 2023\n r. Zainteresowani powinni z\u0142o\u017cy\u0107 w\u00a0systemie informatycznym \nhttps://akademik.agh.edu.pl/\n wniosek wakacyjny, w\u00a0terminie \ndo 11 czerwca br.\n Studenci innych Uczelni, kt\u00f3rzy terminowo z\u0142o\u017cyli wnioski wakacyjne, otrzymaj\u0105 decyzj\u0119 w\u00a0sprawie przyznania miejsca drog\u0105 elektroniczn\u0105 do dnia 20 czerwca br. na podany w\u00a0systemie informatycznym adres e-mail.\n\nStudenci, zainteresowani samodzielnym zakwaterowaniem w\u00a0pokoju dwuosobowym, sk\u0142adaj\u0105c wniosek mog\u0105 zaznaczy\u0107 pro\u015bb\u0119 o\u00a0przydzia\u0142 dodatkowego miejsca. Op\u0142ata za dodatkowe miejsce okre\u015blona jest w \ncenniku\n.\n\nZakwaterowanie i\u00a0wykwaterowanie student\u00f3w w\u00a0okresie wakacji odbywa\u0107 si\u0119 b\u0119dzie w\u00a0dni robocze w\u00a0godzinach od 8:00 do 15:00.\n\nW uzasadnionych przypadkach mo\u017cliwe jest zakwaterowanie przez recepcj\u0119 akademika poza wyznaczonymi godzinami.\n\nWarunkiem zakwaterowania dotychczasowych Mieszka\u0144c\u00f3w MS AGH w\u00a0domu dy\u017curnym jest uregulowanie przez nich nale\u017cno\u015bci zwi\u0105zanych z\u00a0pobytem w\u00a0DS w\u00a0roku akademickim 2022/2023.\n\nDomami dy\u017curnymi w\u00a0okresie wakacji 2023 roku b\u0119d\u0105: DS8 STOKROTKA, DS11 BONUS, DS13 STRASZNY DW\u00d3R, DS14 KAPITOL, DS17 ARKADIA oraz DS ALFA\n. Administracja MS AGH zastrzega sobie mo\u017cliwo\u015b\u0107 zmiany dy\u017curnych DS po zebraniu informacji o\u00a0liczbie student\u00f3w zainteresowanych zakwaterowaniem wakacyjnym. Na czas sesji podstawowej zostan\u0105 uruchomione dodatkowe domy studenckie, aby \nka\u017cdy student AGH\n, kt\u00f3ry z\u0142o\u017cy wniosek o\u00a0miejsce na czas sesji, otrzyma\u0142 mo\u017cliwo\u015b\u0107 zakwaterowania. Szczeg\u00f3\u0142owy harmonogram zakwaterowania w\u00a0dy\u017curnych DS zostanie opublikowany na stronie internetowej  \nhttps://akademik.agh.edu.pl/dokumenty/\n\npo 26 czerwca\n br.\n\nMieszka\u0144cy MS, kt\u00f3rzy b\u0119d\u0105 zakwaterowani w\u00a0trakcie Igrzysk Europejskich oraz z\u0142o\u017c\u0105 wniosek na czas sesji podstawowej, w\u00a0przypadku otrzymania miejsca, b\u0119d\u0105 mogli \nkontynuowa\u0107 swoje zakwaterowanie w\u00a0trakcie sesji w\u00a0zajmowanym akademiku\n. Osoby, kt\u00f3re zawnioskowa\u0142y o\u00a0miejsce na okres d\u0142u\u017cszy ni\u017c sesja podstawowa, zostan\u0105 przekwaterowane po zako\u0144czonej sesji, do dy\u017curnych dom\u00f3w studenckich, czynnych ca\u0142e wakacje (przekwaterowania dotycz\u0105 DS3 AKROPOL oraz DS7 ZA\u015aCIANEK).\n\nSk\u0142adaj\u0105c wniosek, nale\u017cy \nw spos\u00f3b przemy\u015blany poda\u0107 termin zakwaterowania\n, maj\u0105c na uwadze, \u017ce terminy wskazane wy\u0142\u0105cznie na czas sesji podstawowej, b\u0119d\u0105 realizowane w\u00a0tymczasowo otwartych domach studenckich, kt\u00f3re po sesji zostan\u0105 zamkni\u0119te. \nZmiana wskazanych we wniosku termin\u00f3w zakwaterowania na wakacje nie b\u0119dzie mo\u017cliwa.\n\nStudenci AGH\n, kt\u00f3rzy w\u00a0systemie centralnego rozdzia\u0142u miejsc oznaczyli rezygnacj\u0119 z\u00a0wnioskowania o\u00a0miejsce na czas Igrzysk Europejskich i\u00a0z\u0142o\u017c\u0105 wniosek o\u00a0miejsce na czas sesji podstawowej (6-16 lipca), maj\u0105 gwarantowane bezp\u0142atne zakwaterowanie w\u00a0domu studenckim w\u00a0standardzie Komfort lub Komfort+. Bezp\u0142atne zakwaterowanie dotyczy jednego miejsca. W przypadku ubiegania si\u0119 o\u00a0dwa miejsca na okres sesji, dodatkowe miejsce jest p\u0142atne.\n\nOsoby, o\u00a0kt\u00f3rych mowa w\u00a0pkt. 1\u00a0oraz 2, posiadaj\u0105ce przydzia\u0142 miejsca na rok akademicki 2023/2024, powinny przekwaterowa\u0107 si\u0119 do swoich docelowych DS, \nw miar\u0119 mo\u017cliwo\u015bci\n, w\u00a0terminie \ndo 20 wrze\u015bnia\n br. Przekwaterowania powinny odbywa\u0107 si\u0119 zgodnie z\u00a0dokonanymi rezerwacjami lub administracyjnie przydzielonym DS.\n\nW zwi\u0105zku z\u00a0konieczno\u015bci\u0105 przeprowadzenia w\u00a0okresie wakacji przegl\u0105d\u00f3w technicznych, dezynsekcji, drobnych prac remontowych oraz przygotowania wszystkich blok\u00f3w dy\u017curnych do akcji kwaterowania, Administracja MS AGH zastrzega sobie prawo do przekwaterowania mieszka\u0144c\u00f3w do innych pokoi lub dom\u00f3w studenckich MS AGH.\n\nNale\u017cno\u015b\u0107 za pobyt nale\u017cy uregulowa\u0107, z\u00a0g\u00f3ry za dany miesi\u0105c, przelewem na przydzielony indywidualny numer rachunku bankowego MS AGH, w\u00a0terminie do 15-go dnia ka\u017cdego miesi\u0105ca.\n\nWszystkich zakwaterowanych obowi\u0105zuje Ramowy Regulamin Mieszka\u0144c\u00f3w MS AGH.\n\nW uzasadnionych przypadkach Administracja MS AGH ma prawo odm\u00f3wi\u0107 zakwaterowania w\u00a0DS.\n\nSzczeg\u00f3lne potrzeby os\u00f3b z\u00a0niepe\u0142nosprawno\u015bciami w\u00a0zakresie kwaterowania wakacyjnego s\u0105 traktowane priorytetowo. Potrzeby mog\u0105 dotyczy\u0107 mi\u0119dzy innymi zakwaterowania w\u00a0konkretnym domu studenckim (na przyk\u0142ad innym ni\u017c wymieniony w\u00a0pkt. 6) lub konkretnym pokoju. Weryfikacj\u0105 potrzeb zajmuje si\u0119 Biuro ds. Os\u00f3b Niepe\u0142nosprawnych w\u00a0porozumieniu z\u00a0Dzia\u0142em Dom\u00f3w Studenckich MS. Szczeg\u00f3\u0142owa informacja dla os\u00f3b z\u00a0niepe\u0142nosprawno\u015bciami dotycz\u0105ca dom\u00f3w studenckich przedstawiona jest na stronie \nBiura ds. Os\u00f3b Niepe\u0142nosprawnych AGH\n.\n\nUwaga\n: Administracja Miasteczka Studenckiego AGH informuje, \u017ce w\u00a0przypadku wyst\u0105pienia szczeg\u00f3lnych okoliczno\u015bci, powy\u017csze zasady mog\u0105 ulec zmianie. W przypadku jakichkolwiek zmian, zostan\u0105 one niezw\u0142ocznie opublikowane na stronie \nhttps://akademik.agh.edu.pl/dokumenty/"}