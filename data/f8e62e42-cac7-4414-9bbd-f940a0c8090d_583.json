{"content": "#  Wydzia\u0142 -- WGGIOS AGH \n\nURL: https://www.wggios.agh.edu.pl/wydzial\nCrawled: 2025-03-19 21:32:11\n\nPrzejd\u017a do tre\u015bci\n\nPrzejd\u017a do stopki\n\n Wydzia\u0142 \n\nZal\u0105\u017ckiem Wydzia\u0142u sta\u0142y si\u0119 utworzone na jedynym wydziale \u00f3wczesnej Akademii G\u00f3rniczej \u2013 Wydziale G\u00f3rniczym \u2013 trzy katedry: Mineralogii i Petrografii, Geologii oraz Geologii Stosowanej. Przesz\u0142y one do powo\u0142anego po II wojnie \u015bwiatowej (1946) Wydzia\u0142u Geologiczno-Mierniczego, z\u00a0kt\u00f3rego powsta\u0142y kolejno Wydzia\u0142 Geologiczny (1951/52) oraz Wydzia\u0142 Geologiczno-Poszukiwawczy (1952/53). W kolejnych latach Wydzia\u0142 rozwija\u0142 si\u0119 dynamicznie, a jego struktura ewoluowa\u0142a. Od roku akademickiego 1992/93 funkcjonuje on jako Wydzia\u0142 Geologii, Geofizyki i Ochrony \u015arodowiska.\n\nJako jedyny w Polsce wydzia\u0142 kszta\u0142ci z jednej strony in\u017cynier\u00f3w z zakresu geologii i geofizyki stosowanej, z drugiej za\u015b oferuje przedmioty typowe dla klasycznego uniwersytetu. Wykszta\u0142cenie, jakie otrzymuj\u0105 absolwenci, pozwala na podj\u0119cie zatrudnienia w zak\u0142adach przemys\u0142owych, plac\u00f3wkach naukowo-badawczych, szko\u0142ach, biurach turystycznych, urz\u0119dach pa\u0144stwowych i samorz\u0105dowych.\n\nUchwa\u0142\u0105 Nr 287/2012\n\u00a0Prezydium Polskiej Komisji Akredytacyjnej z dnia 6 wrze\u015bnia 2012 r. Wydzia\u0142 uzyska\u0142 wyr\u00f3\u017cniaj\u0105c\u0105 ocen\u0119 instytucjonaln\u0105 wszystkich kierunk\u00f3w studi\u00f3w.\n\nBadania naukowe, prowadzone na Wydziale Geologii, Geofizyki i Ochrony \u015arodowiska maj\u0105 przede wszystkim charakter stosowany. Najliczniejsza w\u015br\u00f3d europejskich uniwersytet\u00f3w kadra profesor\u00f3w i doktor\u00f3w habilitowanych z zakresu nauk o Ziemi, kt\u00f3r\u0105 uzupe\u0142nia liczne grono doktor\u00f3w i magistr\u00f3w, oraz dobrze wyposa\u017cone laboratoria pozwalaj\u0105 na podj\u0119cie prawie ka\u017cdego tematu badawczego. Wydzia\u0142 prowadzi tak\u017ce badania podstawowe, tj. takie, kt\u00f3re pozwalaj\u0105 lepiej pozna\u0107 otaczaj\u0105cy nas \u015bwiat i zachodz\u0105ce w nim procesy, ale kt\u00f3rych wyniki nie znajduj\u0105 jeszcze praktycznego zastosowania z uwagi na obecny stan wiedzy i technologii. W\u015br\u00f3d pracownik\u00f3w Wydzia\u0142u s\u0105 byli stypendy\u015bci czo\u0142owych fundacji naukowych: ameryka\u0144skiej Fulbrighta i niemieckiej Humboldta.\n\nOd pocz\u0105tku istnienia Akademii G\u00f3rniczo-Hutniczej, Wydzia\u0142 Geologii, Geofizyki i Ochrony \u015arodowiska posiada\u0142 sw\u00f3j zal\u0105\u017cek w postaci istniej\u0105cych na jedynym w\u00f3wczas wydziale uczelni\u00a0\u2014 Wydziale G\u00f3rniczym \u2014 trzech katedr, a\u00a0mianowicie: Katedry Geologii, Katedry Mineralogii i\u00a0Petrografii oraz Katedry Geologii Stosowanej.\u00a0 Przesz\u0142y one do powo\u0142anego po II wojnie \u015bwiatowej (1946 r.) Wydzia\u0142u Geologiczno-Mierniczego, a nast\u0119pnie wesz\u0142y w sk\u0142ad Wydzia\u0142u Geologiczno-Poszukiwawczego, powsta\u0142ego w 1951 roku, w wyniku podzia\u0142u Wydzia\u0142u Geologiczno-Mierniczego na dwa Wydzia\u0142y: Geodezji G\u00f3rniczej i Geologiczno-Poszukiwawczy. W 1967 r. nast\u0105pi\u0142o od\u0142\u0105czenie kilku katedr, kt\u00f3re wsp\u00f3lnie z cz\u0119\u015bci\u0105 Wydzia\u0142u G\u00f3rniczego utworzy\u0142y Wydzia\u0142 Wiertniczo-Naftowy (obecnie: Wiertnictwa, Nafty i Gazu). Do roku 1968 na Wydziale (podobnie jak na ca\u0142ej uczelni) podstawow\u0105 jednostk\u0105 organizacyjn\u0105 by\u0142a katedra.\n\nW roku 1968, w wyniku reorganizacji, powsta\u0142y instytuty. Ta struktura organizacyjna przetrwa\u0142a do ko\u0144ca 1992 roku, kiedy to z istniej\u0105cych w\u00f3wczas czterech wymienionych poni\u017cej instytut\u00f3w powsta\u0142o dziesi\u0119\u0107 katedr i zak\u0142ad\u00f3w. Do instytut\u00f3w tych nale\u017ca\u0142y:\n\nMi\u0119dzyresortowy Instytut Geofizyki\n\nInstytut Geologii i Surowc\u00f3w Mineralnych\n\nInstytut Surowc\u00f3w Energetycznych\n\nInstytut Hydrogeologii i Geologii In\u017cynierskiej\n\nW ci\u0105gu nast\u0119pnych lat trzy jednostki uleg\u0142y dalszemu podzia\u0142owi. Efektem tego by\u0142a struktura Wydzia\u0142u, na kt\u00f3r\u0105 sk\u0142ada\u0142o si\u0119 14 katedr i zak\u0142ad\u00f3w. Na prze\u0142omie lat 60. i 70. oraz w pierwszej po\u0142owie lat siedemdziesi\u0105tych system finansowania instytut\u00f3w pozwoli\u0142 na znaczny wzrost liczebno\u015bci kadry naukowej.\u00a0 W latach siedemdziesi\u0105tych powsta\u0142o r\u00f3wnie\u017c Muzeum Geologiczne, rozwij\u0105j\u0105ce do dzi\u015b swoj\u0105 ekspozycj\u0119 w korytarzach g\u0142\u00f3wnego gmachu AGH.\n\nW roku 1992 Wydzia\u0142 zmieni\u0142 nazw\u0119 i obecnie funkcjonuje jako Wydzia\u0142 Geologii, Geofizyki i Ochrony \u015arodowiska.\n\nStopka\n\nSpis pracownik\u00f3w\n\nBaza Danych o Autorach i Publikacjach\n\nDokumenty AGH\n\nLicencje i oprogramowanie\n\nPoczta AGH\n\nRozbudowa Centrum Mi\u0119kinia\n\nDeklaracja dost\u0119pno\u015bci\n\nUBPO\n\nRegulamin studi\u00f3w\n\nUSOS\n\nSylabus AGH\n\nPomoc materialna dla student\u00f3w\n\nProgram Erasmus+\n\nStudium J\u0119zyk\u00f3w Obcych\n\nWydzia\u0142 Geologii, Geofizyki i Ochrony \u015arodowiska\nAkademia G\u00f3rniczo-Hutnicza \nim. Stanis\u0142awa Staszica\n\nal. Mickiewicza 30\n30-059 Krak\u00f3w\n\nNIP AGH: 675 000 19 23 \n\nNr konta Wydzia\u0142u:\n58 1240 4722 1111 0000 4859 2918\nBank Pekao S.A. Krak\u00f3w\n\nDziekanat\ntel. +48.12.617.23.50\u201351\ne-mail: dziekanatwggios@agh.edu.pl\n\nBiuro Dziekana\ntel. +48.12.617.32.54\ne-mail: wggios@agh.edu.pl\n\n \u00a9 2023 Wydzia\u0142 Geologii, Geofizyki i Ochrony \u015arodowiska AGH\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {}}