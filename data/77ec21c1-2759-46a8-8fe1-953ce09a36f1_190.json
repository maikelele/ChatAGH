{"content": "#  Badania -- Wydzia\u0142 Fizyki i Informatyki Stosowanej AGH \n\nURL: https://www.fis.agh.edu.pl/badania\nCrawled: 2025-03-19 21:36:26\n\nPrzejd\u017a do tre\u015bci\n\nPrzejd\u017a do stopki\n\n Badania \n\nDzia\u0142alno\u015b\u0107 naukowo-badawcza\n\nNajwa\u017cniejsze tematy \ndzia\u0142alno\u015bci naukowej\n Wydzia\u0142u to badania podstawowe i aplikacyjne w takich dziedzinach jak fizyka cia\u0142a sta\u0142ego, fizyka j\u0105drowa oraz fizyka \u015brodowiska, fizyka medyczna, a tak\u017ce rozw\u00f3j metod numerycznych i obliczeniowych, w r\u00f3\u017cnych zastosowaniach.\n\nKatedra Fizyki Cia\u0142a Sta\u0142ego\n\nProblematyka naukowa katedry koncentruje si\u0119 na badaniu w\u0142a\u015bciwo\u015bci strukturalnych, magnetycznych i elektronowych warstw i uk\u0142ad\u00f3w wielowarstwowych o grubo\u015bciach nano- i sub-nanometrowych, zwi\u0105zk\u00f3w mi\u0119dzymetalicznych ziemia rzadka-metal przej\u015bciowy 3d i ich roztwor\u00f3w mi\u0119dzyw\u0119z\u0142owych z wodorem, azotem i w\u0119glem, nadprzewodnik\u00f3w nisko- i wysokotemperaturowych oraz tlenk\u00f3w magnetycznych, tlenk\u00f3w magnetooporowych i nanocz\u0105stkowych materia\u0142\u00f3w magnetycznych oraz materia\u0142\u00f3w metalicznych nieuporz\u0105dkowanych.\n\nZestaw do preparatyki cienkich warstw metod\u0105 epitaksji z wi\u0105zki molekularnej oraz bada\u0144 ich w\u0142asno\u015bci metodami LEED, AES, MOKE i CEMS z mo\u017cliwo\u015bci\u0105 transferu pr\u00f3bek w ultrawysokiej pr\u00f3\u017cni,\n\nspektrometr ARUPS-XPS\n\nmagnetometr wibracyjny VSM,\n\nsusceptometr AC,\n\nspektrometr ESR,\n\nuk\u0142ad do pomiar\u00f3w magnetooporu z ch\u0142odziark\u0105 helow\u0105,\n\nuk\u0142ad do pomiar\u00f3w ciep\u0142a w\u0142a\u015bciwego w zakresie 2-300 K,\n\ndyfraktometr rentgenowski z regulacj\u0105 temperatury 2-450 K,\n\nzestaw do pomiar\u00f3w w\u0142asno\u015bci fizycznych (PPMS-Quantum Design) w zakresie 2-400 K (VSM: 2-1100 K) z magnesem nadprzewodz\u0105cym 0-9 Tesli i skraplark\u0105 helow\u0105 w obiegu zamkni\u0119tym,\n\n4 spektrometry moessbauerowskie (6 izotop\u00f3w) 4-1000 K,\n\nprotonowy spektrometr-relaksometr NMR 15 MHz,\n\nspektrometr NMR do bada\u0144 materia\u0142\u00f3w magnetycznych 5-1000 MHz z ch\u0142odziark\u0105 helow\u0105 2-300 K.\n\nWiele eksperyment\u00f3w jest prowadzonych przez pracownik\u00f3w Katedry na \"wielkich urz\u0105dzeniach badawczych\", w laboratoriach synchrotronowych, czy neutronowych, takich jak ESRF i ILL w Grenoble, HASYLAB w Hamburgu, czy ELETTRA w Trie\u015bcie.\n\nKatedra Fizyki Medycznej i Biofizyki\n\nObecna struktura Katedry Fizyki Medycznej i Biofizyki datuje si\u0119 z wrze\u015bnia 2009. W Katedrze znalaz\u0142a sie cz\u0119\u015b\u0107 (poprzedniego) Zak\u0142adu Metod J\u0105drowych, tworz\u0105c Zesp\u00f3\u0142 Bada\u0144 Biomedycznych i \u015arodowiskowych. Tak\u017ce, m. in. w wyniku przej\u015bcia na emerytur\u0119 prof. Marty Wasilewskiej-Radwa\u0144skiej, zesp\u00f3\u0142 Obrazowania Rezonansu Magnetycznego po\u0142\u0105czy\u0142 si\u0119 z zespo\u0142em Obrazowania i Modelowania Biomedycznego, tworz\u0105c nowy zesp\u00f3\u0142 Obrazowania i Modelowania, pod kierunkiem prof. Henryka Figla. Profil dzia\u0142alno\u015bci naukowej tego zespo\u0142u jest kontynuacj\u0105 poprzednich tematyk badawczych po\u0142\u0105czonych grup.\n\nNasze zainteresowania badawcze koncentruj\u0105 si\u0119 na dw\u00f3ch obszarach: (1) fizyce cia\u0142a sta\u0142ego oraz (2) fizyce bio-farmako-medycznej. Je\u017celi chodzi o badania w pierwszym temacie to s\u0105 one skoncentrowane nad studiami - teoretycznymi i do\u015bwiadczalnymi - r\u00f3\u017cnych w\u0142asno\u015bci fizycznych fazy sigma w binarnych stopach (np. FeCr, FeV, CoCr), a tak\u017ce w\u0142asno\u015bci dynamicznych poli- i nanokrystalicznych bcc stop\u00f3w Fe-Cr, z u\u017cyciem r\u00f3\u017cnych technik do\u015bwiadczalnych (n.p. spektroskopia Moessbauerowska, J\u0105drowy Rezonans Magnetyczny, dyfrakcja neutron\u00f3w, magnetometria) oraz modeli teoretycznych (n.p. metoda funkcji Greena Korringa-Kohna-Rostokera). W temacie drugim, interesuj\u0105 nas g\u0142\u00f3wnie postacie i w\u0142asno\u015bci \u017celaza, znajduj\u0105cego si\u0119 w pr\u00f3bkach organicznych (n.p. ferrytyna), a tak\u017ce w materia\u0142ach farmakologicznych (lekach) i innych materia\u0142ach o zastosowaniach medycznych.\n\nBadania w dziedzinie Obrazowania Rezonansu Magnetycznego koncentruj\u0105 si\u0119 na problematyce uk\u0142ad\u00f3w nisko-polowych na magnesach sta\u0142ych. Inne kierunki bada\u0144 to problemy zwi\u0105zane z radio- i fototerapi\u0105 czerniaka z\u0142o\u015bliwego, a tak\u017ce opis proces\u00f3w biologicznych z udzia\u0142em wolnych rodnik\u00f3w. Oba te tematy obejmuj\u0105 zar\u00f3wno badania do\u015bwiadczalne jak i teoretyczne. Zesp\u00f3\u0142 zajmuje si\u0119 r\u00f3wnie\u017c opisem matematycznym wybranych proces\u00f3w fizjologicznych. W szczeg\u00f3lno\u015bci, wykorzystywane jest modelowanie kompartmentowe do opisu pozaustrojowej terapii w\u0105troby. Zesp\u00f3\u0142 zajmuje si\u0119 tak\u017ce obrazowaniem i kontrol\u0105 jako\u015bci w medycynie nuklearnej. W zakresie tej tematyki powstaj\u0105 projekty i konstrukcje fantom\u00f3w, umo\u017cliwiaj\u0105cych badania statyczne i dynamiczne. Zesp\u00f3\u0142 zajmuje si\u0119 tak\u017ce obrazowaniem medycyny nuklearnej, a tak\u017ce procedurami kontroli jako\u015bci (Quality Assurance - QA). W tej tematyce powstaj\u0105 projekty i realizacje fantom\u00f3w, umo\u017cliwiaj\u0105cych statyczne i dynamiczne.\n\nZesp\u00f3\u0142 Bada\u0144 Biomedycznych i \u015arodowiskowych zajmuje si\u0119 rozwojem i zastosowaniem j\u0105drowych metod analitycznych i badawczych uk\u0142ad\u00f3w dynamicznych. G\u0142\u00f3wnymi kierunkami s\u0105 tutaj badania biomedyczne, \u015brodowiskowe, a tak\u017ce badania w kontek\u015bcie ochrony dziedzictwa kulturowego. W szczeg\u00f3lno\u015bci, badana jest rola biomodulator\u00f3w w mechanizmach biochemicznych, odpowiedzialnych za powstawanie i rozw\u00f3j r\u00f3\u017cnych schorze\u0144 neurodegeneracyjnych, takich jak glejaki pnia m\u00f3zgu, czy epilepsja. Mikroobrazowanie chemiczne, na poziomie pierwiastkowym i cz\u0105steczkowym, opiera si\u0119 na technikach wykorzystuj\u0105cych promieniowanie synchrotronowe, na przyk\u0142ad technice SRXRF (synchrotron radiation X-ray fluorescence), absorpcji promieniowania X w pobli\u017cu progu absorpcji (XANES - Near Edge X-ray Absorption Fine Structure), spektroskopii wykorzystuj\u0105cej struktur\u0119 subteln\u0105 blisko progu absorpcji (EXAFS - extended X-ray absorption fine structure spectroscopy) oraz synchrotronowej mikrospektroskopii w podczerwieni z transformat\u0105 Fourier'a (FTIR - Fourier Transform Infrared).\n\nZesp\u00f3\u0142 Biofizyki Molekularnej i Bioenergetyki zosta\u0142 za\u0142o\u017cony w listopadzie 2008 roku Zainteresowania naukowe Zespo\u0142u koncentruj\u0105 si\u0119 na badaniach proces\u00f3w bioenergetycznych na poziomie molekularnym, kt\u00f3re dotycz\u0105 nast\u0119puj\u0105cych zagadnie?\n\ntransportu elektron\u00f3w w fotosystemie II i w bakteryjnych centrach reakcji (szczeg\u00f3lny nacisk po\u0142o\u017cony jest na badania wp\u0142ywu metali ci\u0119\u017ckich oraz wyja\u015bnienie roli \u017celaza niehemowego w tym procesie);\n\nwydzielania tlenu w procesie fotosyntezy;\n\nbadaniach struktury, organizacji i w\u0142asno\u015bci fizykochemicznych natywnych i modelowych uk\u0142ad\u00f3w bia\u0142kowo-lipidowych;\n\nochronnej i strukturalnej funkcji karotenoid\u00f3w w natywnych i modelowych kompleksach fotosyntetycznych;\n\nbadaniach w\u0142asno\u015bci fizycznych (topografii, elastyczno\u015bci, adhezji) zdrowych i patologicznych kom\u00f3rek i ich organelli oraz okre\u015bleniu wp\u0142ywu wybranych bod\u017ac\u00f3w na w\u0142a\u015bciwo\u015bci kom\u00f3rek obu rodzaj\u00f3w;\n\nanalizie wp\u0142ywu w\u0142asno\u015bci mechanicznych biopolimer\u00f3w na podstawowe, \u017cyciowe funkcje kom\u00f3rek takie jak migracja, proliferacja, adhezja;\n\nbadaniach wp\u0142ywu promieniowania jonizuj\u0105cego i jon\u00f3w metali na stabilno\u015b\u0107 b\u0142on erytrocyt\u00f3w ludzkich;\n\ncharakterystyce fizycznej i chemicznej nanorurek w\u0119glowych.\n\nKatedra Fizyki Materii Skondensowanej\n\nDzia\u0142alno\u015b\u0107 naukowa Katedry skoncentrowana jest w pierwszym rz\u0119dzie n\n\nAnalizie w\u0142asno\u015bci i symetrii wybranych faz struktur uporz\u0105dkowanych.\n\nBadaniach struktur aperiodycznych.\n\nProcesach deformacji, rekrystalizacji i napr\u0119\u017ce\u0144 w r\u00f3\u017cnych materia\u0142ach.\n\nStrukturze elektronowej cia\u0142a sta\u0142ego. state\n\nBadaniach polimer\u00f3w.\n\nTeorii niepewno\u015bci pomiar\u00f3w.\n\nKatedra Informatyki Stosowanej i Fizyki Komputerowej\n\nKatedra prowadzi badania w kilku kierunkach; tu zamieszczamy kr\u00f3tki opis tematyki naukowej Zespo\u0142u Uk\u0142ad\u00f3w Z\u0142o\u017conych. Cz\u0119\u015b\u0107 tej tematyki jest realizowana we wsp\u00f3\u0142pracy z Katedr\u0105 Fizyki Materia\u0142\u00f3w na Uniwersytecie Kraju Bask\u00f3w w Hiszpanii. Dotyczy ona modelowania pola rozproszonego mikroskopowych drut\u00f3w amorficznych, charakteryzuj\u0105cych si\u0119 z\u0142o\u017con\u0105 struktur\u0105 domenow\u0105. Modelowania dotycz\u0105 specyfiki procesu remagnetyzacji takich drut\u00f3w, wynikaj\u0105cej z ich bistabilno\u015bci.\n\nInny temat, to modelowanie proces\u00f3w socjologicznych, w oparciu o za\u0142o\u017cenia i prawa teorii gier. Od roku 2009, ta tematyka jest realizowana w ramach 7. Programu Ramowego UE, dotycz\u0105cego zastosowania teorii z\u0142o\u017cono\u015bci do opisu uk\u0142ad\u00f3w socjo-technicznych. Nasz wk\u0142ad do projektu bazuje na naszych wcze\u015bniejszych do\u015bwiadczeniach zwi\u0105zanych z automatami kom\u00f3rkowymi i sieciami z\u0142o\u017conymi i stanowi rozszerzenie i kontynuacj\u0119 tych bada\u0144.\n\nNow\u0105 tematyk\u0119 Katedry stanowi biometria - zastosowanie technik informatycznych, a w szczeg\u00f3lno\u015bci metod rozpoznawania obraz\u00f3w do identyfikacji i weryfikacji cech osobniczych u ludzi.\n\nKatedra Oddzia\u0142ywa\u0144 i Detekcji Cz\u0105stek\n\nDzia\u0142alno\u015b\u0107 naukow\u0105 Katedry mo\u017cna podzieli\u0107 na trzy g\u0142\u00f3wne obszar\n\nbadania podstawowe elementarnych sk\u0142adnik\u00f3w materii i ich oddzia\u0142ywa\u0144 w zderzeniach cz\u0105stek przy wysokich energiach,\n\nprojektowanie i konstrukcja detektor\u00f3w i wsp\u00f3\u0142pracuj\u0105cej z nimi elektroniki dla eksperyment\u00f3w fizyki wysokich energii i innych,\n\nrozw\u00f3j technik pomiarowych dla eksperyment\u00f3w neurobiologicznych (neuroscience) oraz badanie interfejs\u00f3w pomi\u0119dzy uk\u0142adami elektronicznymi a \u017cywymi tkankami nerwowymi.\n\nEksperymenty fizyki wysokich energii nale\u017c\u0105 do d\u0142ugofalowych i bardzo kosztownych bada\u0144. Ze wzgl\u0119du na olbrzymi koszt urz\u0105dze\u0144 pomiarowych sa one przeprowadzane w bardzo szerokiej wsp\u00f3\u0142pracy mi\u0119dzynarodowej. Udzia\u0142 zespo\u0142u w takich eksperymentach jest bardzo kompletny i pokrywa praktycznie wszystkie fazy projekt\u00f3w: przygotowanie programu bada\u0144, projekty i konstrukcja aparatury eksperymentalnej, analiza zebranych danych, a tak\u017ce obs\u0142uga i ci\u0105g\u0142y rozw\u00f3j uk\u0142ad\u00f3w detekcji. W chwili obecnej, zesp\u00f3\u0142 uczestniczy w analizie i interpretacji danych z trzech eksperyment\u00f3\n\nATLAS na LHC,\n\nLHCb na LHC,\n\nSTAR na RHIC,\n\nw kt\u00f3rych zderzane s\u0105 wi\u0105zki proton\u00f3w i/lub ci\u0119\u017ckich jon\u00f3w przy r\u00f3\u017cnych energiach w uk\u0142adzie \u015brodka masy.\n\nR\u00f3wnolegle, realizowane s\u0105 programy naukowo-badawcze zwi\u0105zane z rozwojem nowych technologii detektor\u00f3w, pod k\u0105tem usprawnienia rozwi\u0105za\u0144 stosowanych w eksperymencie ATLAS, a tak\u017ce zastosowania tych nowych technologii w Mi\u0119dzynarodowym Zderzaczu Liniowym (ILC - International Linear Collider). Istotny obszar dzia\u0142alno\u015bci grupy jest zwi\u0105zany z elektronik\u0105 front-end do odczytu detektor\u00f3w pozycjo-czu\u0142ych z zastosowaniem specjalizowanych uk\u0142ad\u00f3w scalonych (ASIC - Application Specific Integrated Circuits). Katedra jest cz\u0142onkiem europejskiej organizacji EUROPRACTICE, oferuj\u0105cej dost\u0119p do narz\u0119dzi CAD i wykonywania uk\u0142ad\u00f3w prototypoych w zaawansowanych technologiach p\u00f3\u0142przewodnikowych. Zesp\u00f3\u0142 zajmuje si\u0119 technikami odczytu dla nast\u0119puj\u0105cych problem\u00f3w detekcj\n\ndetektory tor\u00f3w cz\u0119stek dla eksperyment\u00f3w fizyki wysokich energii, na bazie krzemowych detektor\u00f3w paskowych,\n\ndetektory dla obrazowania promieniowania X, na bazie krzemowych detektor\u00f3w paskowych ,\n\ndetektory dla obrazowania neutronowego, na bazie mikro-paskowych komorach gazowych (Micro Strip Gas Chambers - MSGC),\n\ndetektory dla cz\u0105stek na\u0142adowanych i dla obrazowania promieniowania X, na bazie gazowych powielaczy elektronowych (Gas Electron Multipliers - GEM).\n\nSzczeg\u00f3lny obszar bada\u0144 stanowi\u0105 uszkodzenia radiacyjne w przyrz\u0105dach p\u00f3\u0142przewodnikowych i obwodach elektronicznych. Uszkodzenia radiacyjne w elektronice front-end stanowi\u0105 zasadnicze ograniczenie dla jako\u015bci danych zbieranych z detektor\u00f3w i determinuj\u0105 czas \u017cycia eksperyment\u00f3w fizyki pracy elektroniki fizyki wysokich energii.\n\nW obszarze neurobiologii (neuroscience) zajmujemy si\u0119 rozwojem uk\u0142ad\u00f3w scalonych dla obrazowania nerwowych aktywno\u015bci elektrycznej \u017cywych kom\u00f3rek nerwowych. Wsp\u00f3lny cel wielu projekt\u00f3w badawczych sprowadza si\u0119 tu do opracowania metody dwustronnej komunikacji pomi\u0119dzy \u017cywymi neuronami i obwodami elektronicznymi. Taka metoda oparta jest na elektrycznej stymulacji neuron\u00f3w z wykorzystaniem r\u00f3\u017cnych rozk\u0142ad\u00f3w przestrzenno-czasowych sygna\u0142\u00f3w stymuluj\u0105cych, z jednoczesn\u0105 rejestracj\u0105 sprowokowanych reakcji neuron\u00f3w. Rozwijane uk\u0142ady do\u015bwiadczalne oparte s\u0105 na uk\u0142adach matryc wieloelektrodowych oraz uk\u0142adach ASIC. We wsp\u00f3\u0142pracy z r\u00f3\u017cnymi o\u015brodkami naukowymi prowadzimy badania nad dedykowanymi uk\u0142adami pozwalaj\u0105cymi bada\u0107 r\u00f3\u017cne tkanki nerwowe, mi\u0119dzy innymi siatk\u00f3wk\u0119 oka, tkanki r\u00f3\u017cnych obszar\u00f3w m\u00f3zgu i kory m\u00f3zgowej.\n\nKatedra Zastosowa\u0144 Fizyki J\u0105drowej\n\nKatedra Zastosowa\u0144 Fizyki J\u0105drowej sk\u0142ada si\u0119 z trzech zespo\u0142\u00f3w badawczych: (i) \nZespo\u0142u Fizyki \u015arodowiska\n, (ii) Zespo\u0142u Metod J\u0105drowych i (iii) Zespo\u0142u Fizyki Materia\u0142\u00f3w Funkcjonalnych. Badania naukowe prowadzone w Katedrze obejmuj\u0105 wybrane zagadnienia fizyki j\u0105drowej w kontek\u015bcie jej zastosowa\u0144 takich jak nauki o \u015brodowisku, nauka o materia\u0142ach, a tak\u017ce przemys\u0142owe aplikacje metod j\u0105drowych. Katedra i jej zesp\u00f3\u0142 sprawuje opiek\u0119 merytoryczn\u0105 nad dwoma specjalno\u015bciami nauczanymi, w ramach kierunku Fizyka Techniczna, na studiach drugiego stopnia Wydzia\u0142u, a poprzedzonymi analogicznymi kierunkami dyplomowania na studiach pierwszego stopnia.\n\nAparatura naukowa b\u0119d\u0105ca w posiadaniu Katedry obejmuje m.in\n\nChromatografy wyposa\u017cone w detektory FID, ECD i PDHID do pomiaru st\u0119\u017ce\u0144 gaz\u00f3w \u015bladowych w atmosferze;\n\nspektrometry mas wraz z liniami preparacyjnymi do pomiaru stosunk\u00f3w izotopowych pierwiastk\u00f3w lekkich (H, C, O, N) w r\u00f3\u017cnych matrycach;\n\nsystem do pomiaru aktywno\u015bci naturalnych i sztucznych nuklid\u00f3w gamma-promieniotw\u00f3rczych w pr\u00f3bkach sta\u0142ych i ciek\u0142ych z wykorzystaniem spektrometrii gamma;\n\nspektrometry ciek\u0142o-scyntylacyjne do pomiar\u00f3w niskich aktywno\u015bci izotop\u00f3w promieniotw\u00f3rczych (\n3\nH, \n14\nC, \n90\nSr, \n210\nPb, \n222\nRn, izotopy uranu i radu);\n\nuk\u0142ad do syntezy materia\u0142\u00f3w w \u0142uku elektrycznym;\n\naparatur\u0119 do otrzymywania monokryszta\u0142\u00f3w metod\u0105 Czochralskiego;\n\nuk\u0142ady do pomiar\u00f3w parametr\u00f3w elektrycznych i magnetycznych materia\u0142\u00f3w;\n\nstanowisko pomiarowe z izotopowym \u017ar\u00f3d\u0142em neutron\u00f3w do pomiar\u00f3w parametr\u00f3w neutronowych materia\u0142\u00f3w.\n\nStopka\n\n \u00a9 2024 Wydzia\u0142 Fizyki i Informatyki Stosowanej\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://www.fis.agh.edu.pl/badania", "title": " Badania -- Wydzia\u0142 Fizyki i Informatyki Stosowanej AGH ", "depth": 3, "duplicate": false, "content_hash": "0c35504f5b63ee758b5ab4dac35ebf80", "word_count": 1639, "headings": [{"level": 1, "text": "Badania"}, {"level": 1, "text": "Dzia\u0142alno\u015b\u0107 naukowo-badawcza"}, {"level": 2, "text": "Katedra Fizyki Cia\u0142a Sta\u0142ego"}, {"level": 2, "text": "Katedra Fizyki Medycznej i Biofizyki"}, {"level": 2, "text": "Katedra Fizyki Materii Skondensowanej"}, {"level": 2, "text": "Katedra Informatyki Stosowanej i Fizyki Komputerowej"}, {"level": 2, "text": "Katedra Oddzia\u0142ywa\u0144 i Detekcji Cz\u0105stek"}, {"level": 2, "text": "Katedra Zastosowa\u0144 Fizyki J\u0105drowej"}, {"level": 2, "text": "Stopka"}]}}