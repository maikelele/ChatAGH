{"content": "#  Studia -- Centrum Technologii Kosmicznych \n\nURL: https://www.ctk.agh.edu.pl/studia-magisterskie-technologie-kosmiczne\nCrawled: 2025-03-19 21:40:20\n\nPrzejd\u017a do tre\u015bci\n\nPrzejd\u017a do stopki\n\n Studia \n\n Przemys\u0142 kosmiczny jest obecnie w fazie bardzo intensywnego rozwoju, z olbrzymimi perspektywami na horyzoncie. Teraz wyobra\u017a sobie, \u017ce to w\u0142a\u015bnie Ty b\u0119dziesz w tym momencie ekspertem/ekspertk\u0105 z bran\u017cy kosmicznej. Ju\u017c dzi\u015b mo\u017cesz przeku\u0107 to marzenie w realny cel, wybieraj\u0105c studia magisterskie Space Technologies na Akademii G\u00f3rniczo-Hutniczej w Krakowie. \n\nNowe studia magisterskie \u2013 Space Technologies. Studiuj kierunek przysz\u0142o\u015bci!\u00a0\n\nAkademia G\u00f3rniczo-Hutnicza w Krakowie og\u0142asza uruchomienie nowego kierunku studi\u00f3w magisterskich \u2013 Technologie Kosmiczne (Space Technologies). Program, prowadzony w ca\u0142o\u015bci w j\u0119zyku angielskim, przygotuje student\u00f3w do pracy w jednej z najszybciej rozwijaj\u0105cych si\u0119 bran\u017c przysz\u0142o\u015bci. To pierwszy taki kierunek w tej cz\u0119\u015bci Polski!\u00a0\n\nTrzy specjalizacje\u00a0\n\nMo\u017cesz wybra\u0107 jedn\u0105 z trzech specjalizacji:\u00a0\n\nUpstream \u2013 projektowanie i budowa technologii kosmicznych,\u00a0\n\nDownstream \u2013 analiza i zastosowanie danych z misji kosmicznych,\u00a0\n\nBiomedical \u2013 medycyna kosmiczna i technologie podtrzymywania \u017cycia.\u00a0\n\nUpstream\u00a0\n\nProgram koncentruje si\u0119 na technologiach i systemach wykorzystywanych w projektowaniu, budowie oraz eksploatacji statk\u00f3w kosmicznych. Wybieraj\u0105c t\u0119 \u015bcie\u017ck\u0119, b\u0119dziesz uczy\u0107 si\u0119 mechaniki orbitalnej, in\u017cynierii statk\u00f3w kosmicznych i system\u00f3w pok\u0142adowych, zdobywaj\u0105c umiej\u0119tno\u015bci niezb\u0119dne do pracy nad rozwojem i testowaniem technologii kosmicznych.\u00a0\n\nDownstream\u00a0\n\nProgram skupia si\u0119 na przetwarzaniu i analizie danych pochodz\u0105cych z misji kosmicznych. Program obejmuje przetwarzanie sygna\u0142\u00f3w, teledetekcj\u0119 i analiz\u0119 obraz\u00f3w satelitarnych, a tak\u017ce wykorzystanie uczenia maszynowego w zastosowaniach kosmicznych. Absolwenci tej \u015bcie\u017cki b\u0119d\u0105 przygotowani do zarz\u0105dzania i analizy danych pozyskiwanych z przestrzeni kosmicznej.\u00a0\n\nBiomedical\u00a0\n\nProgram dedykowany osobom zainteresowanym wp\u0142ywem przestrzeni kosmicznej na zdrowie cz\u0142owieka oraz technologiami podtrzymywania \u017cycia w \u015brodowisku kosmicznym. Program obejmuje biologi\u0119 i medycyn\u0119 kosmiczn\u0105, a tak\u017ce in\u017cynieri\u0119 biomedyczn\u0105, przygotowuj\u0105c student\u00f3w do pracy nad systemami podtrzymywania \u017cycia w przestrzeni kosmicznej.\u00a0\n\nWi\u0119cej ni\u017c studia - wsp\u00f3\u0142praca z firmami od samego pocz\u0105tku\u00a0\n\nPodczas studi\u00f3w zyskasz mo\u017cliwo\u015b\u0107 odbycia sta\u017cu w firmach z bran\u017cy technologicznej i kosmicznej, takich jak \nCloudFerro\n, \nIntel\n czy \nCreotech Instruments\n, a lista partner\u00f3w stale si\u0119 powi\u0119ksza.\u00a0\n Dzi\u0119ki bliskiej wsp\u00f3\u0142pracy biznesu z uczelni\u0105, ju\u017c od pierwszego dnia studi\u00f3w zrozumiesz, jak mo\u017ce wygl\u0105da\u0107 Twoja przysz\u0142a \u015bcie\u017cka kariery. Zyskane praktyczne do\u015bwiadczenie sprawi, \u017ce po uko\u0144czeniu studi\u00f3w wej\u015bcie na rynek pracy b\u0119dzie o wiele \u0142atwiejsze.\u00a0\n\nMi\u0119dzynarodowe \u015brodowisko - dok\u0142adnie tak, jak w bran\u017cy kosmicznej\u00a0\u00a0\n\nBran\u017ca kosmiczna ma globalny charakter, a decyduj\u0105c si\u0119 na karier\u0119 w tej dziedzinie, musisz mie\u0107 \u015bwiadomo\u015b\u0107, \u017ce praca w mi\u0119dzynarodowym \u015brodowisku mo\u017ce sta\u0107 si\u0119 dla Ciebie codzienno\u015bci\u0105. Studia na kierunku Space Technologies przygotuj\u0105 Ci\u0119 do tego wyzwania, oferuj\u0105c program w ca\u0142o\u015bci prowadzony w j\u0119zyku angielskim przez ekspert\u00f3w z r\u00f3\u017cnych kraj\u00f3w. Kierunek jest r\u00f3wnie\u017c otwarty dla student\u00f3w zza zagranicy, tworz\u0105c \u015brodowisko sprzyjaj\u0105ce wymianie mi\u0119dzykulturowej.\u00a0\n\nRekrutacja ju\u017c wkr\u00f3tce - ilo\u015b\u0107 miejsc ograniczona!\u00a0\n\nW przemy\u015ble kosmicznym wszystko dzieje si\u0119 szybko. Podobnie jest z rekrutacj\u0105 na studia Space Technologies. Rekrutacja rozpocznie si\u0119 ju\u017c 13.01.2025. Dok\u0142adne kalendarium znajduje si\u0119 na stronie AGH: \nKalendarium\n\nDowied\u017a si\u0119 wi\u0119cej\n\nDowiedz si\u0119 wi\u0119cej o studiach: \nWi\u0119cej informacji\n\nPoznaj przedmioty: \nSylabus studi\u00f3w\n\nPobierz Infopack - \nInfopack\n\nPomy\u015bl o swojej przysz\u0142o\u015bci ju\u017c dzisiaj i studiuj Technologie Kosmiczne na Akademii G\u00f3rniczo-Hutniczej w Krakowie!\u00a0\n\nNa pytania dotycz\u0105ce kierunku odpowie dr in\u017c. Krzysztof Grabowski:\u00a0\nspace-tech@agh.edu.pl\n\nStopka\n\nBack", "metadata": {"url": "https://www.ctk.agh.edu.pl/studia-magisterskie-technologie-kosmiczne", "title": " Studia -- Centrum Technologii Kosmicznych ", "depth": 3, "duplicate": false, "content_hash": "9225f8ff0e49915ce6804b454bc14e44", "word_count": 487, "headings": [{"level": 1, "text": "Studia"}, {"level": 2, "text": "Nowe studia magisterskie \u2013 Space Technologies. Studiuj kierunek przysz\u0142o\u015bci!"}, {"level": 2, "text": "Trzy specjalizacje"}, {"level": 3, "text": "Upstream"}, {"level": 3, "text": "Downstream"}, {"level": 3, "text": "Biomedical"}, {"level": 2, "text": "Wi\u0119cej ni\u017c studia - wsp\u00f3\u0142praca z firmami od samego pocz\u0105tku"}, {"level": 2, "text": "Mi\u0119dzynarodowe \u015brodowisko - dok\u0142adnie tak, jak w bran\u017cy kosmicznej"}, {"level": 2, "text": "Rekrutacja ju\u017c wkr\u00f3tce - ilo\u015b\u0107 miejsc ograniczona!"}, {"level": 2, "text": "Dowied\u017a si\u0119 wi\u0119cej"}, {"level": 2, "text": "Stopka"}]}}