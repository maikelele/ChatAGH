{"content": "# Kierunek Elektronika AGH | Wydzia\u0142 Informatyki, Elektroniki i Telekomunikacji AGH\n\nURL: https://iet.agh.edu.pl/kierunek-elektronika-agh/\nCrawled: 2025-03-19 21:30:40\n\nKierunek studi\u00f3w: Elektronika\n\nKandydaci\n\nCyberbezpiecze\u0144stwo\n\nElektronika\n\nElektronika i telekomunikacja\n\nElectronics and Telecommunications\n\nNowoczesne technologie w kryminalistyce\n\nTeleinformatyka\n\nStudia niestacjonarne\n\nStudia podyplomowe\n\nStudia I stopnia  - in\u017cynierskie\n\nStudia II stopnia  - magisterskie\n\nStudia I stopnia  - in\u017cynierskie\n\n\u201eStudiuj\u0119 Elektronik\u0119\u201d \u2013 \nOBEJRZYJ WIDEO\nOpis kierunku:\nKierunek studi\u00f3w Elektronika, prowadzony na Wydziale WIET stanowi odpowied\u017a na rosn\u0105ce potrzeby kilku ga\u0142\u0119zi nowoczesnej gospodarki, w\u015br\u00f3d nich: automatyki, robotyki, motoryzacji, medycyny, lotnictwa i telekomunikacji, kt\u00f3re w znacznym stopniu bazuj\u0105 na elektronice.\u00a0\nProgram studi\u00f3w kierunku Elektronika powsta\u0142 w oparciu o wiedz\u0119 i do\u015bwiadczenie pracownik\u00f3w Wydzia\u0142u WIET, pochodz\u0105ce z bada\u0144 naukowych i bada\u0144 stosowanych prowadzonych w ramach projekt\u00f3w krajowych i mi\u0119dzynarodowych, a tak\u017ce prac rozwojowych, zrealizowanych we wsp\u00f3\u0142pracy z przemys\u0142em.\u00a0\nKierunek Elektronika oferuje nabywanie wiedzy i rozwijanie umiej\u0119tno\u015bci, kt\u00f3re s\u0105 zgodne z prognozami wzrostu rynku oraz oczekiwaniami pracodawc\u00f3w.\u00a0 Uko\u0144czenie studi\u00f3w na kierunku Elektronika otwiera drog\u0119 do ciekawej, tw\u00f3rczej pracy w zakresie projektowania, testowania i diagnostyki system\u00f3w elektronicznych. Absolwenci podejmuj\u0105 prac\u0119 w centrach badawczo-rozwojowych. Znajduj\u0105 zatrudnienie tak\u017ce jako programi\u015bci specjalizuj\u0105cy si\u0119 w programowaniu uk\u0142ad\u00f3w elektronicznych i specjali\u015bci z zakresu cyfrowego przetwarzania sygna\u0142\u00f3w. Dla pasjonat\u00f3w studia na tym kierunku s\u0105 bram\u0105 do kariery naukowej.\nCo absolwent wie ?\nAbsolwent studi\u00f3w na kierunku Elektronika posiada wiedz\u0119 w obszarze nauk \u015bcis\u0142ych oraz elektrotechniki, kt\u00f3re stanowi\u0105 baz\u0119 dla przedmiot\u00f3w kierunkowych. Absolwent posiada wiedz\u0119 specjalistyczn\u0105 w zakresie element\u00f3w i uk\u0142ad\u00f3w elektronicznych, technologii ich wytwarzania, analogowych i cyfrowych uk\u0142ad\u00f3w elektronicznych, system\u00f3w wbudowanych, mikrokontroler\u00f3w jedno uk\u0142adowych i mikroprocesor\u00f3w oraz procesor\u00f3w programowalnych FPGA. Po wyborze indywidualnej \u015bcie\u017cki kszta\u0142cenia w ramach przedmiot\u00f3w obieralnych, absolwent nabywa wiedz\u0119 z zakresu elektroniki wysokich cz\u0119stotliwo\u015bci oraz optoelektroniki, technik przesy\u0142ania sygna\u0142\u00f3w w \u0142\u0105czach kablowych, \u015bwiat\u0142owodowych oraz radiowych i system\u00f3w wieloantenowych. Zna architektur\u0119 system\u00f3w operacyjnych. Zna systemy, protoko\u0142y i urz\u0105dzenia komunikacyjne.\u00a0\nCo absolwent potrafi ?\u00a0\nAbsolwent studi\u00f3w na kierunku Elektronika potrafi projektowa\u0107 cyfrowe uk\u0142ady mikroprocesorowe, programowa\u0107 (asembler, C, C++, Java, Python, VHDL) oraz budowa\u0107 rozwi\u0105zania do zaawansowanego, cyfrowego przetwarzania sygna\u0142\u00f3w. Potrafi uczestniczy\u0107 w procesie wytw\u00f3rczym oprogramowania o wysokich wymaganiach, spe\u0142niaj\u0105cego standardy jako\u015bci i niezawodno\u015bci.\nPotrafi zaprojektowa\u0107, skonfigurowa\u0107 i uruchomi\u0107 system sterowania ci\u0105g\u0142ego lub logicznego z wykorzystaniem czujnik\u00f3w pomiarowych i sensor\u00f3w, sterownik\u00f3w PLC/PAC i element\u00f3w wykonawczych, zgodnie z wymaganiami technicznymi i funkcjonalnymi oraz przy uwzgl\u0119dnieniu wymaga\u0144 zwi\u0105zanych z: optymalizacj\u0105 procesu, ochron\u0105 \u015brodowiska , bezpiecze\u0144stwem u\u017cytkownik\u00f3w i niezawodno\u015bci\u0105.\u00a0\nPos\u0142uguje si\u0119 zaawansowanym oprogramowaniem, m.in. MATLAB i LABVIEW. Korzysta ze \u015brodowiska system\u00f3w PLC, SCADA i przemys\u0142owych bazy danych, narz\u0119dzi do projektowania algorytm\u00f3w przetwarzania obrazu. Potrafi zaprojektowa\u0107, skonstruowa\u0107, oprogramowa\u0107 i uruchomi\u0107 specjalizowane urz\u0105dzenie dla elektroniki, automatyki lub robotyki; zaprojektowa\u0107 proces testowania element\u00f3w, uk\u0142ad\u00f3w sterowania, lub oprogramowania oraz przeprowadzi\u0107 diagnostyk\u0119. Potrafi zaprogramowa\u0107 dzia\u0142anie robota przemys\u0142owego lub pojazdu autonomicznego; sformu\u0142owa\u0107 i zrealizowa\u0107 algorytm, pos\u0142uguj\u0105c si\u0119 j\u0119zykami programowania niskiego i wysokiego poziomu. Potrafi korzysta\u0107 z j\u0119zyk\u00f3w opisu sprz\u0119tu oraz pos\u0142ugiwa\u0107 si\u0119 specjalistycznymi narz\u0119dziami\n.\nPraca po studiach i awans\nAbsolwent studi\u00f3w I stopnia na kierunku Elektronika ma bardzo szerokie mo\u017cliwo\u015bci zatrudnienia. Absolwenci podejmuj\u0105 prac\u0119 w przedsi\u0119biorstwach zajmuj\u0105cych si\u0119 projektowaniem, produkcj\u0105 i eksploatacj\u0105 system\u00f3w elektronicznych, automatyki przemys\u0142owej, inteligentnych budynk\u00f3w i system\u00f3w zabezpiecze\u0144, w biurach projektowych, laboratoriach badawczych lub jednostkach naukowych, lub w ramach w\u0142asnej dzia\u0142alno\u015bci gospodarczej obejmuj\u0105cej projektowanie, budow\u0119 i wdra\u017canie rozwi\u0105za\u0144 elektronicznych, robot\u00f3w, pojazd\u00f3w autonomicznych, urz\u0105dze\u0144 internetu rzeczy, rozwi\u0105za\u0144 na potrzeby bezpiecze\u0144stwa i obronno\u015bci .\u00a0\nAbsolwent\u00f3w Elektroniki zatrudniaj\u0105 przedsi\u0119biorstwa krajowe i mi\u0119dzynarodowe koncerny: ABB, Siemens, Motorola Solutions, Nokia, Ericsson, Comarch, Ailleron, CISCO, ELSTA ELEKTRONIKA, Semihalf, EC System, AV System, Metronic AKP i Fideltronik, gdzie pe\u0142ni\u0105 rol\u0119 lider\u00f3w zespo\u0142\u00f3w, kierownik\u00f3w projekt\u00f3w i zajmuj\u0105 kierownicze stanowiska.\n\nStudia II stopnia  - magisterskie\n\nAbsolwenci studi\u00f3w I stopnia na kierunku Elektronika najcz\u0119\u015bciej kontynuuj\u0105 studia na kierunku \nElektronika i Telekomunikacja\n na specjalno\u015bci Systemy Wbudowane.\nWiedza i umiej\u0119tno\u015bci zdobyte w czasie studi\u00f3w pozwalaj\u0105 im tak\u017ce na podejmowanie studi\u00f3w na \nElektrotechnice\n, \nTeleinformatyce\n, a tak\u017ce \nInformatyce\n.\n\nRekrutacja\n\nProgram zaj\u0119\u0107 - Sylabus AGH\n\n\"z Przymru\u017ceniem oka\"\n\nJe\u017celi buszowanie w uk\u0142adach jest dla Ciebie ciekawsze ni\u017c szukanie braku \u015brednika w tysi\u0105cach lini kodu, a komputer i oscyloskop jest narz\u0119dziem do odkrywania niewidzialnego \u015bwiata p\u00f3\u0142przewodnik\u00f3w, to pierwszy znak, \u017ce masz te same geny co Jack Kilby,\u00a0 kt\u00f3ry z nud\u00f3w zbudowa\u0142 pierwszy uk\u0142ad scalony. Niekt\u00f3re dziedziny nauki i techniki mo\u017cna uto\u017csamia\u0107 ze sztuk\u0105. Tak w\u0142a\u015bnie jest z elektronik\u0105. Na pocz\u0105tku studi\u00f3w by\u0107 mo\u017ce b\u0119dziesz zaskoczony du\u017c\u0105 ilo\u015bci\u0105 teorii, studniami potencja\u0142\u00f3w i ca\u0142kami.\u00a0 Ale p\u00f3\u017aniej b\u0119dzie ju\u017c tylko ciekawie. Obok nauki o napi\u0119ciach i pr\u0105dach, tranzystorach i opornikach, dowiesz si\u0119 czym s\u0105 uk\u0142ady cyfrowe, jak si\u0119 robi w\u0142asne uk\u0142ady scalone, poznasz techniki programowania procesor\u00f3w, a tak\u017ce przesy\u0142ania danych w \u015bwiat\u0142owodach i systemach mikrofalowych. Ucz\u0105c si\u0119 na jednym z najlepszych wydzia\u0142\u00f3w AGH, masz zapewnion\u0105 \u015bwietn\u0105 baz\u0119 sprz\u0119tow\u0105, wybitnych wyk\u0142adowc\u00f3w, niezwykle ch\u0119tnych do pomocy starszych i do\u015bwiadczonych koleg\u00f3w i co najwa\u017cniejsze \u2013 szerokie mo\u017cliwo\u015bci rozwoju w\u0142asnej kariery w przyjaznej atmosferze. Wsp\u00f3\u0142praca Wydzia\u0142u z Motorol\u0105, Noki\u0105, Cisco, Elst\u0105, Fideltronikiem i wieloma innymi gigantami elektronicznymi potwierdza jego renom\u0119. Kariera pe\u0142na sukces\u00f3w i przyjemno\u015bci murowana! Gdyby\u015b jednak zdecydowa\u0142, \u017ce 3,5 roku odkrywania \u015bwiata foton\u00f3w, dziur i elektron\u00f3w to za ma\u0142o, a chcia\u0142by\u015b przekracza\u0107 kolejne stopnie wtajemniczenia w tworzeniu nowych technologii i by\u0107 tam, gdzie nikt jeszcze by\u0142, mo\u017cesz to zrobi\u0107 kontynuuj\u0105c nauk\u0119 na studiach drugiego stopnia EiT o specjalno\u015bci Systemy Wbudowane.", "metadata": {"url": "https://iet.agh.edu.pl/kierunek-elektronika-agh/", "title": "Kierunek Elektronika AGH | Wydzia\u0142 Informatyki, Elektroniki i Telekomunikacji AGH", "depth": 3, "duplicate": false, "content_hash": "6e67205d360e3d680a0718bc1eed3393", "word_count": 823, "headings": [{"level": 2, "text": "Kierunek studi\u00f3w: Elektronika"}, {"level": 2, "text": "\u201eStudiuj\u0119 Elektronik\u0119\u201d \u2013OBEJRZYJ WIDEOOpis kierunku:"}, {"level": 2, "text": "Co absolwent wie ?"}, {"level": 2, "text": "Co absolwent potrafi ?"}, {"level": 2, "text": "Praca po studiach i awans"}, {"level": 3, "text": "\"z Przymru\u017ceniem oka\""}]}}