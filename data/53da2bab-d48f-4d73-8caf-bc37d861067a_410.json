{"content": "# Prof. dr hab. Czes\u0142aw Kapusta laureatem Nagrody MNiSW-- Wydzia\u0142 Fizyki i Informatyki Stosowanej AGH \n\nURL: https://www.fis.agh.edu.pl/aktualnosci/detail/prof-dr-hab-czeslaw-kapusta-laureatem-nagrody-mnisw\nCrawled: 2025-03-19 21:36:32\n\nProf. dr hab. Czes\u0142aw Kapusta laureatem Nagrody MNiSW \n\n 25-02-2025 \n\n Z satysfakcj\u0105 informujemy, \u017ce prof. dr hab. Czes\u0142aw Kapusta zosta\u0142 laureatem Nagrody Ministra Nauki i Szkolnictwa Wy\u017cszego za ca\u0142okszta\u0142t dorobku. Og\u0142oszenie nagr\u00f3d mia\u0142o miejsce w Toruniu w trakcie Gali Nauki Polskiej z okazji Dnia Nauki Polskiej, kt\u00f3ry jest obchodzony 19 lutego - w rocznic\u0119 urodzin Miko\u0142aja Kopernika. Panie Profesorze, sk\u0142adamy najszczersze gratulacje! \n\nProfesor Czes\u0142aw Kapusta zajmuje si\u0119 fizyk\u0105 materia\u0142ow\u0105, wypromowa\u0142 wielu magistr\u00f3w i in\u017cynier\u00f3w, by\u0142 opiekunem rozpraw doktorskich, \u00a0pe\u0142ni\u0142 funkcj\u0119 kierownika Katedry Fizyki Cia\u0142a Sta\u0142ego oraz by\u0142 cz\u0142onkiem Senatu AGH. Zorganizowa\u0142 studenckie Laboratorium Fizyki Cia\u0142a Sta\u0142ego i Nowoczesnych Metod Pomiarowych. By\u0142 kierownikiem wielu projekt\u00f3w naukowych, \u00a0a wyniki prowadzonych przez niego bada\u0144 zosta\u0142y opublikowane w czasopismach o mi\u0119dzynarodowym zasi\u0119gu.\n\nProfesor Kapusta jest cz\u0142onkiem wielu krajowych i mi\u0119dzynarodowych towarzystw naukowych, stypendyst\u0105 w licznych programach oraz posiada status Honorary Professor nadany w 2000 roku przez Uniwersytet w St. Andrews (UK).\u00a0\n\nObecnie Profesor jest koordynatorem ds. wsp\u00f3\u0142pracy AGH z Hiszpani\u0105 (program ERASMUS, kadencja 2024-2028).\u00a0\n\nPodkre\u015blenia wymaga informacja, \u017ce za swoj\u0105 dzia\u0142alno\u015b\u0107 Pan Profesor by\u0142 wielokrotnie nagradzany \u00a0 \u00a0(m.in. Nagrod\u0105 Ministra za osi\u0105gni\u0119cia w pracy naukowej, Nagrodami Rektora AGH za dzia\u0142alno\u015b\u0107 naukowo-badawcz\u0105 i dzia\u0142alno\u015b\u0107 organizacyjn\u0105). Otrzyma\u0142 r\u00f3wnie\u017c Krzy\u017c Zas\u0142ugi I stopnia oraz Medal Komisji Edukacji Narodowej.\n\nPowr\u00f3t", "metadata": {"url": "https://www.fis.agh.edu.pl/aktualnosci/detail/prof-dr-hab-czeslaw-kapusta-laureatem-nagrody-mnisw", "title": "Prof. dr hab. Czes\u0142aw Kapusta laureatem Nagrody MNiSW-- Wydzia\u0142 Fizyki i Informatyki Stosowanej AGH ", "depth": 3, "duplicate": false, "content_hash": "616d01636fa0a7f1735226802b4d34bd", "word_count": 200, "headings": [{"level": 1, "text": "Prof. dr hab. Czes\u0142aw Kapusta laureatem Nagrody MNiSW"}, {"level": 2, "text": "Stopka"}]}}