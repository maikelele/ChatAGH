{"content": "#  Centrum Komunikacji i Marketingu -- Centrum Komunikacji i Marketingu \n\nURL: https://www.promocja.agh.edu.pl/\nCrawled: 2025-03-19 21:09:20\n\nPrzejd\u017a do tre\u015bci\n\nPrzejd\u017a do stopki\n\nCentrum Komunikacji i Marketingu\n\nKreujemy sp\u00f3jn\u0105 strategi\u0119 marki AGH, koordynujemy dzia\u0142ania marketingowe podejmowane w uczelni, wspieramy aktywno\u015b\u0107 promocyjn\u0105 jednostek AGH.\n\nWyja\u015bnianie skomplikowanych zagadnie\u0144, popularyzacja efekt\u00f3w bada\u0144, opisywanie projekt\u00f3w naukowych i\u00a0badawczych prowadzonych zar\u00f3wno przez naukowc\u00f3w \u2013 specjalist\u00f3w w\u00a0swoich dziedzinach, jak i\u00a0student\u00f3w czy doktorant\u00f3w \u2013 to wa\u017cna cz\u0119\u015b\u0107 naszej dzia\u0142alno\u015bci. Tworzymy przestrze\u0144 sprzyjaj\u0105c\u0105 spotkaniom, rozmowom, wyk\u0142adom. Zapraszamy do niej wszystkich, kt\u00f3rzy chc\u0105 pozna\u0107 i\u00a0zrozumie\u0107 otaczaj\u0105cy nas \u015bwiat. Nie zapominamy o\u00a0najm\u0142odszych, kt\u00f3rym pomagamy rozwija\u0107 naukowe zainteresowania, umo\u017cliwiamy poznanie \u015brodowiska akademickiego AGH i\u00a0kampusu uczelni.\n\nPortal\u00a0\nagh.edu.pl\n, kt\u00f3rym administrujemy, to jeden z\u00a0najwa\u017cniejszych kana\u0142\u00f3w informacyjnych uczelni. Opracowujemy i\u00a0aktualizujemy tre\u015bci, redagujemy informacje, tworzymy i\u00a0publikujemy artyku\u0142y. Ponadto wspieramy jednostki uczelniane przy realizacji stron internetowych w\u00a0oparciu o\u00a0wypracowane rozwi\u0105zania. Skontaktuj si\u0119 z\u00a0zespo\u0142em redakcyjnym, je\u015bli chcesz zaproponowa\u0107 do opublikowania temat dotycz\u0105cy np. osi\u0105gni\u0119\u0107, wydarze\u0144 czy konkurs\u00f3w \npromocja@agh.edu.pl\n.\n\nStrona g\u0142\u00f3wna AGH\n\nInstrukcja redakcji stron opartych na uczelnianym szablonie z systemem Typo3\n\nGromadzimy kilkudziesi\u0119ciotysi\u0119czn\u0105 spo\u0142eczno\u015b\u0107 AGH na kilku platformach spo\u0142eczno\u015bciowych. Codzienne \u017cycie uczelni to przede wszystkim ludzie: studenci, wyk\u0142adowcy, absolwenci. Social media AGH maj\u0105 ludzk\u0105 twarz \u2013 lubimy pokazywa\u0107, jak wiele inspiruj\u0105cych os\u00f3b uczy si\u0119 i\u00a0pracuje w\u00a0naszej uczelni. Przy ka\u017cdej okazji popularyzujemy naukowe osi\u0105gni\u0119cia, udowadniaj\u0105c \u017ce nauka jest fascynuj\u0105ca i\u00a0otacza nas na co dzie\u0144. Kampus AGH znamy jak w\u0142asn\u0105 kiesze\u0144: budynki, ziele\u0144, infrastruktura \u2013 nic nie umknie naszej uwadze.\n\nMasz jakie\u015b ciekawe zdj\u0119cie, film b\u0105d\u017a histori\u0119 zwi\u0105zan\u0105 z\u00a0uczelni\u0105? Istnieje du\u017ca szansa, \u017ce temat nas zainteresuje i\u00a0opublikujemy go w\u00a0jednym z\u00a0naszych kana\u0142\u00f3w.\n\nPodziel si\u0119 tym z nami\n\u00a0media(at)agh.edu.pl\n\nWsp\u00f3\u0142pracujemy z\u00a0mediami\n\nDzielimy si\u0119 z\u00a0przedstawicielami medi\u00f3w interesuj\u0105cymi tematami naukowymi oraz aktualno\u015bciami z\u00a0\u017cycia uczelni. Zwykle dzieje si\u0119 to za po\u015brednictwem przygotowywanych przez nas informacji prasowych. Innym obszarem naszej dzia\u0142alno\u015bci jest poszukiwanie ekspert\u00f3w w\u00a0interesuj\u0105cym dziennikarzy temacie. Szukasz rozm\u00f3wcy, kt\u00f3ry zna si\u0119 na energetyce odnawialnej, robotyce, sztucznej inteligencji lub innym obszarze, kt\u00f3rym zajmujemy si\u0119 w\u00a0AGH? Pomo\u017cemy Ci znale\u017a\u0107 osob\u0119 nie tylko z\u00a0du\u017c\u0105 wiedz\u0105, ale i\u00a0umiej\u0119tno\u015bci\u0105 przekazania jej w\u00a0ciekawy spos\u00f3b.\n\nDziennikarzy zainteresowanych otrzymywaniem komunikat\u00f3w prasowych prosimy o informacj\u0119 na adres\u00a0\nmedia(at)agh.edu.pl\n.\n\nDowiedz si\u0119 wi\u0119cej\n\nDbamy o relacje z\u00a0Absolwentami\n\nWiemy, \u017ce uko\u0144czenie studi\u00f3w nie musi oznacza\u0107 utraty kontaktu z\u00a0uczelni\u0105. Zale\u017cy nam, aby wszystkie wi\u0119zi, kt\u00f3re zrodzi\u0142y si\u0119 w\u00a0murach naszej uczelni, trwa\u0142y i\u00a0rozwija\u0142y si\u0119 jak najpe\u0142niej. Dbamy o\u00a0relacje z\u00a0Absolwentami poprzez szereg akcji o\u00a0charakterze integracyjnym, jak uroczyste zako\u0144czenie studi\u00f3w czy coroczne \u015awi\u0119to AGH. Dzi\u0119ki naszym dzia\u0142aniom ka\u017cdy absolwent ma szans\u0119 pozosta\u0107 w\u00a0\u201erodzinie AGH\u201d.\n\nUdost\u0119pniamy szablony prezentacji oraz zdj\u0119cia i filmy, kt\u00f3re mo\u017cna wykorzysta\u0107 przy tworzeniu w\u0142asnych projekt\u00f3w promuj\u0105cych\u00a0AGH.\n\nGad\u017cety konferency\u00adjne\n\nJednostka, w kt\u00f3rej pracujesz, mo\u017ce odp\u0142atnie zam\u00f3wi\u0107 przygotowane przez nas gad\u017cety konferencyjne z logo AGH.\n\nMateria\u0142y informacy\u00adjne\n\nWydajemy publikacje informuj\u0105ce o uczelni, ofercie kszta\u0142cenia czy osi\u0105gni\u0119ciach naukowc\u00f3w.\n\nUroczysto\u015bci og\u00f3lnouczelniane\n\nOrganizujesz uroczysto\u015b\u0107? Masz pytania? Skontaktuj si\u0119 z\u00a0koordynatorem:\n\nAnna Hwedyk\n tel. 12 617 45 71\n\nZapoznaj si\u0119 z\u00a0\nRegulaminem\u00a0udzia\u0142u w uroczysto\u015bciach og\u00f3lnouczelnianych\n.\n\nPatronat Rektora AGH\n\nSzukasz wsparcia dla swojego wydarzenia naukowego lub kulturalnego?\n Zapraszamy do zapoznania si\u0119 z informacjami na temat\u00a0\nzasad\n\u00a0oraz wymaga\u0144 jakie musz\u0105 spe\u0142ni\u0107 wnioskodawcy, aby uzyska\u0107 patronat honorowy Rektora naszej uczelni.\n\nDowiedz si\u0119 wi\u0119cej\u00a0\n\nMasz pytania?\n\nSkontaktuj si\u0119 z naszym zespo\u0142em. Przejd\u017a do zak\u0142adki \nKONTAKT\n, wybierz temat, kt\u00f3ry ci\u0119 interesuje i wyszukaj w\u0142a\u015bciw\u0105 osob\u0119.\n\nStopka\n\n \u00a9 2023 Centrum Komunikacji i Marketingu\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://www.promocja.agh.edu.pl/", "title": " Centrum Komunikacji i Marketingu -- Centrum Komunikacji i Marketingu ", "depth": 2, "duplicate": false, "content_hash": "aea605b6c97eaa96ac14640fa2033548", "word_count": 556, "headings": [{"level": 1, "text": "Centrum Komunikacji i Marketingu"}, {"level": 2, "text": "Wsp\u00f3\u0142pracujemy z\u00a0mediami"}, {"level": 2, "text": "Dbamy o relacje z\u00a0Absolwentami"}, {"level": 2, "text": "Stopka"}]}}