{"content": "# Adam Chrzanowski \u2013 Historia AGH\n\nURL: https://historia.agh.edu.pl/wiki/Adam_Chrzanowski\nCrawled: 2025-03-19 21:09:36\n\nAdam Chrzanowski\n\nZ Historia AGH\n\nAdam Chrzanowski\n\nNazwisko\n\nChrzanowski\n\nImi\u0119 / imiona\n\nAdam\n\nTytu\u0142y / stanowiska\n\nProf. dr hab. in\u017c.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n22 grudnia 1932\n\nMiejsce urodzenia\n\nKrak\u00f3w\n\nData \u015bmierci\n\n12 czerwca 2020\n\nDyscyplina/specjalno\u015bci\n\ngeodezja in\u017cynieryjna\n, \ngeodezja g\u00f3rnicza\n\nWydzia\u0142\n\nWydzia\u0142 Geodezji G\u00f3rniczej\n\nRok przyznania doktoratu h.c. AGH\n\n2004\n\nPow\u00f3d przyznania doktoratu h.c. AGH\n\nza wybitne osi\u0105gni\u0119cia w\u00a0zakresie bada\u0144 deformacji w\u00a0procesach geodynamicznych oraz znamienity wk\u0142ad w\u00a0rozw\u00f3j wsp\u00f3\u0142pracy mi\u0119dzy Uniwersytetem New Brunswick we Fredericton, a\u00a0polskimi uczelniami technicznymi\n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, \nMedal Komisji Edukacji Narodowej\n\nProf. dr hab. in\u017c. \nAdam Chrzanowski\n (1932-2020)\n\nDyscyplina/specjalno\u015bci: geodezja in\u017cynieryjna, geodezja g\u00f3rnicza\n\nNota biograficzna\n\nUrodzi\u0142 si\u0119 22 grudnia 1932 roku w\u00a0Krakowie. Zmar\u0142 12 czerwca 2020 roku w Kanadzie. Pochowany na Cmentarzu Salwatorskim w Krakowie. \n\nW\u00a01956 roku uzyska\u0142 w\u00a0na Wydziale Geodezji G\u00f3rniczej AGH stopie\u0144 magistra in\u017cyniera geodety g\u00f3rniczego, a\u00a0w\u00a01962 stopie\u0144 doktora nauk technicznych. \n\nPrac\u0119 naukowo-zawodow\u0105 podj\u0105\u0142 ju\u017c w\u00a0roku 1955 w\u00a0Katedrze i Zak\u0142adzie Geodezji G\u00f3rniczej \nWydzia\u0142u Geodezji G\u00f3rniczej\n AGH, gdzie pracowa\u0142 do roku 1964 na stanowiskach: asystenta, starszego asystenta i\u00a0adiunkta. \n\nW\u00a01964 roku wyjecha\u0142 na sta\u017c podoktorski do Kanady, w\u00a0czasie kt\u00f3rego pracowa\u0142 nad rozwini\u0119ciem pionierskich w\u00f3wczas zastosowa\u0144 laser\u00f3w w\u00a0precyzyjnych pomiarach in\u017cynieryjno-g\u00f3rniczych oraz uczestniczy\u0142 w\u00a0ekspedycji kartograficznej \u201eMt Kennedy Expedition\u201d w\u00a01965 roku. W\u00a0latach 1964\u20131971 by\u0142 zatrudniony jako associate professor na Uniwersytecie New Brunswick (UNB) we Fredericton w\u00a0Kanadzie, a\u00a0w\u00a0latach 1971\u20131998 jako profesor. Na tym Uniwersytecie pe\u0142ni\u0142 funkcje Prodziekana oraz Dziekana (1991\u20131995) na Wydziale Geodezji. Aktualnie jest emerytowanym profesorem Uniwersytetu New Brunswick; prowadzi tam wyk\u0142ady i\u00a0r\u00f3wnocze\u015bnie pe\u0142ni funkcj\u0119 Dyrektora Canadian Centre Engineering, dzia\u0142aj\u0105cego przy tym Uniwersytecie. \n\nJego dzie\u0142em jest opracowanie \u2014 unikalnej w\u00a0P\u00f3\u0142nocnej Ameryce \u2014 specjalizacji uniwersyteckiej w\u00a0zakresie geodezji in\u017cynieryjnej i\u00a0g\u00f3rniczej.\n\nWielokrotnie by\u0142 zapraszany przez zagraniczne uniwersytety na kilkumiesi\u0119czne pobyty dla wyg\u0142oszenia wyk\u0142ad\u00f3w (Chiny, Szwajcaria, Niemcy, Argentyna, Brazylia, Australia). Jest autorem lub wsp\u00f3\u0142autorem ponad 220 publikacji, referat\u00f3w na mi\u0119dzynarodowych konferencjach naukowych oraz sprawozda\u0144 z prac naukowych. Spo\u015br\u00f3d jego publikacji na szczeg\u00f3lne wyr\u00f3\u017cnienie zas\u0142uguje 18 monografii, z czego 6 jest jego autorstwa, natomiast w 12 opracowa\u0142 wybrane rozdzia\u0142y, w g\u0142\u00f3wnej mierze dotycz\u0105ce bada\u0144 deformacji obiekt\u00f3w in\u017cynierskich. Monografie te stanowi\u0105, w krajach angielskoj\u0119zycznych, a tak\u017ce \u2014 po przet\u0142umaczeniu \u2014 w Chinach oraz Ameryce Po\u0142udniowej, podstawow\u0105 literatur\u0119 fachow\u0105 z zakresu bada\u0144 deformacji obiekt\u00f3w in\u017cynierskich. Uzyska\u0142 patent kanadyjski i ameryka\u0144ski na pionownik laserowy i automatyczny klinometr skanuj\u0105cy.\n\nOd 1986 roku pe\u0142ni funkcj\u0119 przewodnicz\u0105cego mi\u0119dzynarodowej (FIG) grupy studi\u00f3w pomiar\u00f3w odkszta\u0142ce\u0144, organizuj\u0105c sympozja mi\u0119dzynarodowe. Jako wsp\u00f3\u0142za\u0142o\u017cyciel Mi\u0119dzynarodowego Stowarzyszenia Mierniczych G\u00f3rniczych (ISM) jest cz\u0142onkiem Prezydium tej organizacji od 1976 roku. W\u00a02000 roku zosta\u0142 Cz\u0142onkiem Zagranicznym Polskiej Akademii Umiej\u0119tno\u015bci.\n\nProfesor honoris causa Uniwersytetu Wuhan w Chinach (1986), Profesor Emeritus na UNB w Kanadzie (1998), Profesor Honorowy Uniwersytetu Warmi\u0144sko-Mazurskiego w Polsce (1999), doctor honoris causa Uniwersytetu Warmi\u0144sko-Mazurskiego w Polsce (2002), doktor honoris causa AGH (2004).\n\nNa szczeg\u00f3lne podkre\u015blenie zas\u0142uguj\u0105 dzia\u0142ania profesora Chrzanowskiego w zakresie wsp\u00f3\u0142pracy z polskimi uczelniami technicznymi. Cz\u0119sto jest postrzegany jako ambasador polskiej nauki na forum \u015bwiatowym.\n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, Z\u0142ota odznaka \u201eZa zas\u0142ugi dla g\u00f3rnictwa RP\u201d, \u201eSzpada G\u00f3rnicza\u201d, \nMedal Komisji Edukacji Narodowej\n, Medal Uznania przez PB/MK Team za wk\u0142ad w rozw\u00f3j projektu Superconducting Super Collider w Terasie\n\n\u0179r\u00f3d\u0142a do biogramu\n\nKsi\u0105\u017cki\n\nKsi\u0119ga tytu\u0142\u00f3w i stopni naukowych\u00a0: uzyskanych na Wydziale Geodezji G\u00f3rniczej i In\u017cynierii \u015arodowiska w latach 1951-2001. [AGH]. Red. J. Bernasik. Krak\u00f3w 2001, s. 17-18, [foto]\n\nKronika i spis absolwent\u00f3w Akademii G\u00f3rniczo-Hutniczej im. Stanis\u0142awa Staszica 1919-1979. T. 1. Pion g\u00f3rniczy. Krak\u00f3w 1979, s. 224\n\n[Sk\u0142ad Osobowy AGH \u2026 1956/57]. Krak\u00f3w 1957, s. 88\n\nWielka Ksi\u0119ga 85-lecia Akademii G\u00f3rniczo-Hutniczej. [Oprac.] zesp\u00f3\u0142 aut. K. Piko\u0144 (red. naczelny), A. Soko\u0142owska (dyrektor projektu), K. Piko\u0144. Gliwice 2004, s. 52-53, [foto]\n\nArtyku\u0142y\n\nDziennik Polski\n 2020, nr 145 (23 VI 2020) s. 16 [nekr.]\n\nPielok J.: Doktorat honoris causa AGH dla Profesora Adama Chrzanowskiego. \nBiuletyn Informacyjny Pracownik\u00f3w AGH\n 2004 nr 135, s. 4-5\n\nGeodezja\u00a0: p\u00f3\u0142rocznik AGH\n 2005, T. 11, z. 1, 50 s., [foto] (zeszyt po\u015bwi\u0119cony promocji doktora honoris causa Adama Chrzanowskiego)\n\nUroczysto\u015b\u0107 wr\u0119czenia godno\u015bci doktora honoris causa AGH prof. Adamowi Chrzanowskiemu\u00a0: 20 pa\u017adziernika 2004 r. \nBiuletyn Informacyjny Pracownik\u00f3w AGH\n 2004, nr 135, s. [24], [foto]\n\nInne\n\n12 czerwca w Kanadzie zmar\u0142 prof. Adam Chrzanowski ...[online] [przegl\u0105dany 22.10.2020 r.]  Dost\u0119pny w: \nhttp://www.aqua.up.wroc.pl/ogloszenia/21870/12_czerwca_w_kanadzie_zmarl_prof_adam_chrzanowski_wybitny_specjalista_z_zakresu_geodezji_inzynieryjnej_i_geodezji_gorniczej.html\n\nInformacja o pogrzebie prof. Adama Chrzanowskiego [online] [przegl\u0105dany 22.10.2020 r.]  Dost\u0119pny w: \nhttps://www.agh.edu.pl/pracownicy/odeszli/info/article/informacja-o-pogrzebie-prof-adama-chrzanowskiego/\n\nOdszed\u0142 profesor Adam Chrzanowski [online] [przegl\u0105dany 22.10.2020 r.]  Dost\u0119pny w: \nhttps://bejsment.com/index.php/2020/06/20/odszedl-profesor-adam-chrzanowski/\n\nOdszed\u0142 profesor Adam Chrzanowski [online] [przegl\u0105dany 22.10.2020 r.]  Dost\u0119pny w: \nhttps://geoforum.pl/news/29234/odszedl-profesor-adam-chrzanowski\n\nOdszed\u0142 Prof. Adam Chrzanowski [online] [przegl\u0105dany 22.10.2020 r.]  Dost\u0119pny w:   \nhttp://geod.agh.edu.pl/index.php?option=com_content&view=article&id=1156:odszedl-prof-bogdan-ney-2&catid=13&Itemid=300&lang=pl\n\nZaproszenie na uroczyste posiedzenie Senatu AGH w\u00a0czasie kt\u00f3rego prof. Adam Chrzanowski otrzyma insygnia godno\u015bci doktora honoris causa AGH\n\nZ\u00a0\u017bycia Politechniki \u015al\u0105skiej, nr 6, marzec 2004 [online] [przegl\u0105dany 08.11.2016 r.]  Dost\u0119pny w: \nhttp://biuletyn.polsl.pl/0403/senat.aspx\n\nZmar\u0142 prof. Adam Chrzanowski [online] [przegl\u0105dany 22.10.2020 r.]  Dost\u0119pny w: \nhttps://www.agh.edu.pl/pracownicy/odeszli/info/article/zmarl-prof-adam-chrzanowski/\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Adam_Chrzanowski&oldid=68298\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/wiki/Adam_Chrzanowski", "title": "Adam Chrzanowski \u2013 Historia AGH", "depth": 2, "duplicate": false, "content_hash": "0847b2b09060268b5c42f52a78eb79ec", "word_count": 807, "headings": [{"level": 1, "text": "Adam Chrzanowski"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}