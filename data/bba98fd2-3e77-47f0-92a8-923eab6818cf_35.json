{"content": "21 Biuletyn  AGHZygmunt Kowalczyk urodzi\u0142 si\u0119 29 maja 1908 \nroku w Por\u0119bie ko\u0142o Zawiercia. Od najm\u0142odszych \nlat zwi\u0105zany by\u0142 z Zag\u0142\u0119biem D\u0105browskim. \nW 1928 roku uko\u0144czy\u0142 Gimnazjum Matematyczno-\nPrzyrodnicze w D\u0105browie G\u00f3rniczej. Nast\u0119pnie \nrozpocz\u0105\u0142 studia g\u00f3rnicze w Akademii G\u00f3rniczej \nw Krakowie, kt\u00f3re uko\u0144czy\u0142 w 1936 roku. By\u0142 \nstudentem niezamo\u017cnym, co powodowa\u0142o, \u017ce \nnie sta\u0107 go by\u0142o na wynaj\u0119cie mieszkania, a aka -\ndemia nie by\u0142a w stanie zapewni\u0107 mieszkania \nw bursie i nie by\u0142o nadziei na popraw\u0119 warun -\nk\u00f3w. Nie maj\u0105c innej mo\u017cliwo\u015bci kilku student\u00f3w \nAG \u2013 a w\u015br\u00f3d nich p\u00f3\u017aniejszy profesor i rektor \nAGH Zygmunt Kowalczyk \u2013 nie posiadaj\u0105cych \u017cad -\nnego mieszkania, zaj\u0119\u0142o dwie ubikacje w Baszcie \nZ\u0142odziejskiej na Wawelu. Fakt ten spotka\u0142 si\u0119 ze \nsprzeciwem dyrekcji Wawelu, pozostaj\u0105cej pod \nkierunkiem prof. Adolfa Szyszko-Bohusza. Wy -\nbuch\u0142 g\u0142o\u015bny skandal, do za\u0142atwienia kt\u00f3rego wy -\ndelegowano kuratora Stowarzyszenia Student\u00f3w \nAG prof. Walerego Goetla. Warunki \u201ezamieszka -\nnia\u201d, w trakcie niezwykle ci\u0119\u017ckiej zimy, by\u0142y tam \nfatalne. W zwi\u0105zku z tym przeprowadzi\u0142 \u017cmudne \npertraktacje z dyrekcj\u0105 Wawelu o odst\u0105pienie \nna rzecz bursy studenckiej kilku sal w budynku \nposzpitalnym. Starania te zosta\u0142y pomy\u015blnie \nuwie\u0144czone i odremontowano dwie sale, w kt\u00f3 -\nrych pomieszczono 30 student\u00f3w. Od tego czasu \nnotuje si\u0119 przyja\u017a\u0144 Goetla i Kowalczyka. Jeszcze \nprzed uko\u0144czeniem studi\u00f3w by\u0142 przez trzy lata \nasystentem w Katedrze Geodezji i Miernictwa \nG\u00f3rniczego na Wydziale G\u00f3rniczym u prof. O. No -\nwotnego oraz pracowa\u0142 dorywczo w Kopal -\nni W\u0119gla Kamiennego \u201ePary\u017c\u201d w D\u0105browie \nG\u00f3rniczej. Po uko\u0144czeniu studi\u00f3w, do wybuchu \nII wojny \u015bwiatowej, pracowa\u0142 w ruchu g\u00f3rniczym \nkopalni w\u0119gla kamiennego \u201eKazimierz- Juliusz\u201d \nw okolicach Sosnowca, na stanowisku miernicze -\ngo g\u00f3rniczego. Mia\u0142 tam mo\u017cliwo\u015b\u0107 szczeg\u00f3\u0142o -\nwego zapoznania si\u0119 ze sztuk\u0105 markszajdersk\u0105, \nkt\u00f3r\u0105 przekazywa\u0142 p\u00f3\u017aniej swoim wychowankom \n(Markszajder \u2013 z j\u0119zyka niemieckiego \u2013 mierni -\nczy g\u00f3rniczy, nadawa\u0142 kierunek poszukiwaniom \ni odbudowie z\u0142o\u017ca). W 1937 roku z\u0142o\u017cy\u0142 egzamin \npa\u0144stwowy na mierniczego g\u00f3rniczego. W tym \nczasie uzupe\u0142ni\u0142 na Politechnice Warszaw -\nskiej studia g\u00f3rnicze, geodezyjnymi, uzyskuj\u0105c w 1939 roku uprawnienia mierniczego przy -\nsi\u0119g\u0142ego. Ponadto w latach 1936\u20131939 uczy\u0142 \nw D\u0105browie G\u00f3rniczej w Pa\u0144stwowej Szkole \nG\u00f3rniczo Hutniczej im. Stanis\u0142awa Staszica, \nzwanej \u201eSztygark\u0105\u201d, wyk\u0142adaj\u0105c miernictwo \ng\u00f3rnicze i geodezj\u0119. Kocha\u0142 sw\u00f3j zaw\u00f3d i zami -\n\u0142owanie do niego zaszczepia\u0142 usilnie uczniom \nszko\u0142y, p\u00f3\u017aniejszym adeptom sztuki g\u00f3rniczej \ni mierniczej. Bardzo lubi\u0142 m\u0142odzie\u017c, a ta lgn\u0119\u0142a \ndo niego, widz\u0105c w nim nie tylko swego \nnauczyciela, ale i koleg\u0119, zawsze pogodnego, \npe\u0142nego humoru gaw\u0119dziarza, obdarzonego \nci\u0119tym dowcipem. Prowadzi\u0142 swoich uczni\u00f3w \nna poligony miernicze, podziemnie i naziemne, \nwok\u00f3\u0142 zabudowa\u0144 szko\u0142y, miasta i poza nim. \nWyk\u0142ady z miernictwa kopalnianego i geodezji \nprowadzi\u0142 ciekawie i zajmuj\u0105co, przeplataj\u0105c je \ncz\u0119sto zabawnymi anegdotami. By\u0142 nauczycie -\nlem surowym, stanowczym, wymagaj\u0105cym, ale \nsprawiedliwym. Bardzo interesowa\u0142 si\u0119 geologi\u0105, \nszczeg\u00f3lnie geologi\u0105 kopalnian\u0105, co znalaz\u0142o \nsw\u00f3j wyraz w jego licznych pracach.\nWybuch wojny w 1939 roku spowodowa\u0142 likwi -\ndacj\u0119 szko\u0142y. Grono nauczycielskie rozproszy\u0142o \nsi\u0119. Profesor Kowalczyk od 1 lutego 1940 roku \ndo 1 maja 1941 roku pracowa\u0142 jako mierniczy \ng\u00f3rniczy w kopalni \u201eKazimierz-Juliusz\u201d. Ostrze\u017co -\nny przez przyjaci\u00f3\u0142 o gro\u017c\u0105cym mu aresztowaniu, \nwyjecha\u0142 do swego brata do Inow\u0142odza ko\u0142o \nSpa\u0142y. Tam w strukturach Zwi\u0105zku Walki Zbrojnej \nrozpocz\u0105\u0142 dzia\u0142alno\u015b\u0107 konspiracyjn\u0105. Wkr\u00f3tce, \nrazem z bratem, zosta\u0142 aresztowany, a nast\u0119p -\nnie zwolniony pod warunkiem cotygodniowego \nmeldowania si\u0119 w gestapo w Tomaszowie Ma -\nzowieckim. Licz\u0105c si\u0119 z mo\u017cliwo\u015bci\u0105 powt\u00f3rnego \naresztowania uciek\u0142 do Krakowa. We wrze\u015bniu \n1941 roku podj\u0105\u0142 prac\u0119 nauczyciela w Pa\u0144stwowej \nSzkole Technicznej G\u00f3rniczo Hutniczo Mierniczej \nna Krzemionkach, utworzonej przez prof. Walere -\ngo Goetla. Wyk\u0142ada\u0142 w\u00f3wczas komasacj\u0119 na od -\ndziale mierniczym, przekazuj\u0105c swoim uczniom \npr\u00f3cz wiedzy, bogate do\u015bwiadczenie praktyczne. \nJednocze\u015bnie, do ko\u0144ca wojny, bra\u0142 czynny udzia\u0142 \nw tajnym nauczaniu. Po Powstaniu Warszawskim \nz ogromnym zaanga\u017cowaniem w\u0142\u0105czy\u0142 si\u0119 w po -\nmoc przyby\u0142ym do Krakowa uchod\u017acom ze stolicy. \nOpiekowa\u0142 si\u0119 g\u0142\u00f3wnie krewnymi pracownik\u00f3w pRAcoWNIc Y Poczet rektor\u00f3w Akademii G\u00f3rniczej i Akademii G\u00f3rniczo-Hutniczej \u2013 cz\u0119\u015b\u0107 VIII\nZygmunt Kowalczyk\nRektor w latach  \n1950\u20131956Hieronim Sie\u0144ski  \nBiblioteka G\u0142\u00f3wna AGH\nProfesor Zygmunt Kowalczyk\n fot. Archiwum AGH\n\n22\npa\u017adziernik 2021 nr 163 pRAcoWNIc Y\n22naukowych, organizuj\u0105c im zakwaterowanie \nw rejonie Kocmyrzowa i Proszowic.\nPo wyzwoleniu powr\u00f3ci\u0142 do pracy w organizuj\u0105 -\ncej si\u0119 Akademii G\u00f3rniczej. Pe\u0142en entuzjazmu do \ndzia\u0142alno\u015bci naukowej i dydaktycznej pracowa\u0142 nad \nswym rozwojem naukowym. Pocz\u0105tkowo, jako wy -\nk\u0142adowca, a po uzyskaniu doktoratu w pa\u017adziernika \n1945 roku, jako adiunkt. Promotorem pracy doktor -\nskiej obronionej w AG w 1945 roku by\u0142 prof. Edward \nWarcha\u0142owski \u2013 \u00f3wczesny rektor Politechniki \nWarszawskiej, wybitny geodeta. W 1946 roku na \nPolitechnice Warszawskiej uzyska\u0142 habilitacj\u0119, \notrzymuj\u0105c pozytywne opinie od tak s\u0142awnych \nprofesor\u00f3w, jak wspomniany Edward Warcha\u0142owski, \nWitold Budryk i Antoni Ponikowski. W 1948 roku \ndekretem Prezydenta Rzeczypospolitej Polskiej \nzosta\u0142 mianowany profesorem nadzwyczajnym. \nW 1956 roku Centralna Komisja Kwalifikacyjna dla \nPracownik\u00f3w Nauki przyzna\u0142a mu tytu\u0142 profesora \nzwyczajnego.\nDzia\u0142alno\u015b\u0107 profesora na rzecz akademii by\u0142a nie -\nzwykle owocna. W 1945 roku wyjedna\u0142 dla uczelni \nreszt\u00f3wk\u0119 maj\u0105tku Goszyce o powierzchni 30 hek -\ntar\u00f3w, wraz z zabudowaniami i inwentarzem, \nw kt\u00f3rym utworzono O\u015brodek Wypoczynkowo --Szkoleniowy. Miejsce to pozosta\u0142o do dzi\u015b symbo -\nlem idei, i\u017c \u201ewykszta\u0142cenie dobrego geodety musi \nby\u0107 oparte na do\u015bwiadczeniach z rzeczywistych \nobiekt\u00f3w\u201d. Tam odbywa\u0142y si\u0119 wspania\u0142e prak -\ntyki terenowe z geodezji dla student\u00f3w pionu \ng\u00f3rniczego. Znajduje to i dzisiaj potwierdzenie, \nbowiem przez prowadzenie tego rodzaju praktyk \ni zespo\u0142owych dzia\u0142a\u0144 w grupach studenckich \nosi\u0105ga si\u0119 dobre wyniki w kszta\u0142ceniu pe\u0142nowar -\nto\u015bciowego geodety. Ju\u017c w\u00f3wczas, jako nauczyciel \nakademicki opiekowa\u0142 si\u0119 w spos\u00f3b szczeg\u00f3lnie \n\u017cyczliwy swoimi studentami, a zw\u0142aszcza tymi \nz pierwszych rocznik\u00f3w oddzia\u0142u mierniczego. \nPrawie dla ka\u017cdego znalaz\u0142 ciekawy temat pracy \ndyplomowej czy interesuj\u0105c\u0105 posad\u0119. W tym trud -\nnym powojennym okresie zar\u00f3wno studentom, jak \ni m\u0142odszym pracownikom naukowym dawa\u0142 du\u017ce \nszanse zarobkowania, anga\u017cuj\u0105c ich do licznych \nprac, wykonywanych pod jego nadzorem, jako \nmierniczego g\u00f3rniczego. Dzia\u0142alno\u015b\u0107 ta, pr\u00f3cz \nzdobycia dodatkowych pieni\u0119dzy, poszerzenia \ndo\u015bwiadczenia zawodowego, cementowa\u0142a kadr\u0119 \nwok\u00f3\u0142 szko\u0142y \u201eMistrza\u201d. W 1946 roku zosta\u0142 wsp\u00f3\u0142 -\norganizatorem Wydzia\u0142u Geologiczno- Mierniczego \ni pierwszym kierownikiem Katedry Geodezji. \nW roku akademickim 1947/1948 pe\u0142ni\u0142 obowi\u0105zki \nprodziekana, a w latach 1948\u20131951 by\u0142 dziekanem \nwydzia\u0142u. W tym czasie rozbudowa\u0142 wydzia\u0142, dba -\nj\u0105c o jego wyposa\u017cenie naukowo -badawcze.\nWe wszystkich publikacjach po\u015bwi\u0119conych dzie -\njom AGH podawane jest, \u017ce profesor Kowalczyk \nzosta\u0142 rektorem w 1951 roku. Sprawa ta \u0142\u0105czy si\u0119 \nz nag\u0142ym odwo\u0142aniem rektora Goetla, co przesta -\nwi\u0142em w jego biogramie. Jednak\u017ce dla klarow -\nno\u015bci \u017cyciorysu zamieszcz\u0119 ca\u0142y przebieg tych \nwydarze\u0144.  Rektor Goetel dzie\u0144 przed rozpocz\u0119 -\nciem roku akademickiego 1950/1951 nieoczekiwa -\nnie zosta\u0142 odwo\u0142any. Sprawa odwo\u0142ania rektora \nprzez ca\u0142e lata PRL-u nie by\u0142a komentowana, \ndopiero w latach 90. poruszy\u0142 j\u0105 profesor Andrzej \nBolewski. We wspomnieniach Moje \u017cycie \u2013 moja \npraca  napisa\u0142: \u201eNa pocz\u0105tku roku akademickiego \nnast\u0105pi\u0142a nieoczekiwana zmiana na stanowi -\nsku rektora akademii. W dniu poprzedzaj\u0105cym \ninauguracj\u0119 nowego roku akademickiego do \nministra zosta\u0142 wezwany Zygmunt Kowalczyk. \nOtrzyma\u0142 nominacj\u0119 na rektora AGH oraz pismo \nodwo\u0142uj\u0105ce Goetla z tego stanowiska. Przyczyny \nnie podano do wiadomo\u015bci, nie by\u0142o takiego \nzwyczaju. Powracaj\u0105cy do Krakowa Kowalczyk \nposzed\u0142 od razu do Goetla i przedstawi\u0142 spraw\u0119. \n\u017byli w przyja\u017ani. Nie znam przebiegu rozmowy \nGoetla z Kowalczykiem, ale nazajutrz ku zasko -\nczeniu zebranych w auli wyst\u0105pi\u0142 w todze rektora \ni ze swad\u0105 odczyta\u0142 przem\u00f3wienie inauguracyjne, \njakie Goetel przygotowa\u0142 na ten dzie\u0144, a potem \n\u017ca\u0142o\u015bnie westchn\u0105\u0142 do nieobecnego Goetla. \nWszyscy zrozumieli, \u017ce to w\u0142a\u015bnie przemawia\u0142 Go -\nfot. Archiwum WGGi\u015a\nRektor Zygmunt Kowalczyk \u2013 \npierwszy od lewej \u2013 w trakcie \nobchod\u00f3w dnia G\u00f3rnika \nw 1951 roku\n fot. Archiwum WGGi\u015aW\u0142adze AGH w roku akademickim \n1951/1952, rektor Zygmunt \nKowalczyk siedzi trzeci od lewej\n\n23 Biuletyn  AGHpRAcoWNIc Y \netel. Wyst\u0105pienie nagrodzono owacj\u0105 na stoj\u0105co. \nKowalczyk r\u00f3wnie\u017c serdecznie bi\u0142 brawo autorowi \nswojego przem\u00f3wienia\u201d. Podobnie spraw\u0119 t\u0119 \nw ksi\u0105\u017cce Walery Goetel rektor trudnych czas\u00f3w \nAkademii G\u00f3rniczo-Hutniczej  przedstawia profe -\nsor Zbigniew W\u00f3jcik. Czy\u017cby obydwaj si\u0119 mylili? \nSprawa ta do chwili obecnej nie jest wyja\u015bniona \ni jest do\u015b\u0107 dziwnie przemilczana, nigdzie nie \nwspomina si\u0119 o zmianach na stanowisku rektor -\nskim. Z pewno\u015bci\u0105 nie by\u0142o to zwyk\u0142e przeoczenie. \nPotwierdzeniem tych przypuszcze\u0144 niech b\u0119dzie \ni taka sprawa. W Sk\u0142adach osobowych i spisie \nwyk\u0142ad\u00f3w na konkretny rok, zawsze zamiesz -\nczano \u201eSprawozdanie Rektora\u201d za poprzedni rok, \nlub przem\u00f3wienie inauguracyjne. W spisie na \nrok akademicki 1950/1951, kt\u00f3ry podawa\u0142 stan \nna dzie\u0144 1 listopada 1950 roku, a wydany zosta\u0142 \nw maju 1951 roku, zamieszczono przem\u00f3wienia \nrektora Goetla wyg\u0142oszone na inauguracj\u0119 roku \nakademickiego w 1948 i 1949 roku. Natomiast \nw spisie na rok 1951/52 zamieszczone zosta\u0142o \nprzem\u00f3wienie rektora Kowalczyka z okazji inau -\nguracji roku akademickiego 1951/1952. Wyst\u0105pie -\nnia za rok 1950/1951 nie ma w spisach, niezale\u017c -\nnie, kto je wyg\u0142asza\u0142. R\u00f3wnie\u017c obecnie wszystkie \noficjalne publikacje AGH pomijaj\u0105 ten watek. Po \nlatach ju\u017c wiemy, \u017ce odwo\u0142anie to by\u0142o nast\u0119p -\nstwem tego, \u017ce w czasie obecno\u015bci na II Mi\u0119 -\ndzynarodowym Kongresie Technik\u00f3w w Kairze \u2013 \nw 1949 roku \u2013 spotka\u0142 si\u0119 z bratem Ferdynandem. \nTutaj trzeba wyja\u015bni\u0107, \u017ce Ferdynand Goetel przed \nwojn\u0105 by\u0142 znanym literatem i prezesem polskiego \nPEN-Clubu, kt\u00f3ry w 1943 roku wzi\u0105\u0142 udzia\u0142 (co jest \nbardzo wa\u017cne za zgod\u0105 AK \u2013 po wojnie uczestnicy \ntej delegacji byli oskar\u017cani przez r\u00f3\u017cne persony \no kolaboracj\u0119 z Niemcami) w delegacji, kt\u00f3r\u0105 \nNiemcy wys\u0142ali do Katynia i kt\u00f3ra po powrocie \nz miejsca zbrodni opublikowa\u0142a Raport Katy\u0144ski, \ngdzie stwierdzi\u0142a, \u017ce zbrodni\u0119 t\u0119 pope\u0142nili Sowieci. \nDlatego w powojennej rzeczywisto\u015bci traktowa -\nny by\u0142 jako wr\u00f3g pa\u0144stwa i zmuszony zosta\u0142 do \nemigracji. Fakt ten zosta\u0142 wykorzystany, aby usu -\nn\u0105\u0107 zbyt niezale\u017cnego rektora. Prawdopodobnie \nw nast\u0119pstwie nacisk\u00f3w wywiadu radzieckiego. \nPodobnie spraw\u0119 t\u0119 przedstawia wnuk rektora \ndr in\u017c.  Piotr Chrz\u0105stowski,  pracownik Wydzia\u0142 Elek -\ntrotechniki, Automatyki, Informatyki i In\u017cynierii \nBiomedycznej AGH.\nOficjaln\u0105 nominacj\u0119 otrzyma\u0142 w roku akademic -\nkim 1951/1952, ale obowi\u0105zki rektora pe\u0142ni\u0142 od \n1950 roku. Funkcj\u0119 rektora pe\u0142ni\u0142 do 1 grudnia \n1956 roku, a wi\u0119c w okresie niezwykle trudnym \npolitycznie. Jak na \u00f3wczesne zwyczaje funkcj\u0119 t\u0119 \npe\u0142ni\u0142 w stosunkowo m\u0142odym wieku, bo maj\u0105c \n43 lata. By\u0142 pe\u0142en inwencji i du\u017cych zdolno\u015bci \norganizatorskich, da\u0142 si\u0119 pozna\u0107 jako doskona\u0142y \nw\u0142odarz tak du\u017cej uczelni. Obecnie, z perspek -\ntywy wielu lat, ten okres jego dzia\u0142alno\u015bci, czas du\u017cych napi\u0119\u0107 i konflikt\u00f3w, kt\u00f3re umia\u0142 umiej\u0119t -\nnie \u0142agodzi\u0107, a nawet omija\u0107, ocenia si\u0119 z du\u017cym \nuznaniem.\nDba\u0142 bardzo o rozw\u00f3j akademii i z du\u017cym powo -\ndzeniem realizowa\u0142 plany jej rozbudowy, nakre -\n\u015blone wcze\u015bniej przez rektora Walerego Goetla. \nProfesor by\u0142 rzecznikiem \u015bcis\u0142ego powi\u0105zania \nprac naukowo -badawczych uczelni z potrzeba -\nmi przemys\u0142u. Jako rektor zawar\u0142 w 1954 roku \npierwsz\u0105 wieloletni\u0105 umow\u0119 o wsp\u00f3\u0142pracy mi\u0119dzy \nAGH a ministrami resort\u00f3w: g\u00f3rnictwa i przemys\u0142u \nci\u0119\u017ckiego, b\u0119d\u0105c\u0105 fundamentem intensywnego \nrozwoju akademii. W umowie tej nast\u0105pi\u0142o u\u015bci -\n\u015blenie i powi\u0105zanie kierunk\u00f3w prac naukowo-ba -\ndawczych uczelni z programami i potrzebami tych \nresort\u00f3w. Umowa ta przyczyni\u0142a si\u0119 do znacz -\nnego rozwoju akademii i budowy 6 pawilon\u00f3w \ndydaktycznych i wyposa\u017cenia obiekt\u00f3w. Wydzia\u0142 \nGeodezji G\u00f3rniczej jemu zawdzi\u0119cza\u0142 wybudowa -\nnie pawilonu C- 4 z nowoczesnym rozwi\u0105zaniem, \njakim jest kopu\u0142a, sala \u0107wicze\u0144, szyb g\u00f3rniczy, \nmiejsce na komparatorium oraz zakup nowocze -\nsnego, jak na owe czasy, sprz\u0119tu geodezyjnego Portret rektorski profesora \nZygmunta Kowalczyka \nnamalowany przez Alfreda \nTerleckiego\nfot.  arch. AGH\nFunkcj\u0119 rektora pe\u0142ni\u0142 do \n1 grudnia 1956 roku, a wi\u0119c \nw okresie niezwykle trudnym \npolitycznie. Jak na \u00f3wczesne \nzwyczaje funkcj\u0119 t\u0119 pe\u0142ni\u0142 \nw stosunkowo m\u0142odym \nwieku, bo maj\u0105c 43 lata. \nBy\u0142 pe\u0142en inwencji i du\u017cych \nzdolno\u015bci organizatorskich, \nda\u0142 si\u0119 pozna\u0107 jako \ndoskona\u0142y w\u0142odarz tak du\u017cej \nuczelni.\n\n24\npa\u017adziernik 2021 nr 163ZYGMUNT k oWAlcZYk\ni fotogrametrycznego. Z jego inicjatywy zosta\u0142y \nzawarte umowy o wsp\u00f3\u0142pracy AGH z uniwersyte -\ntami technicznymi w Dre\u017anie, Miskolcu, Akademi\u0105 \nG\u00f3rnicz\u0105 we Fryburgu oraz Instytutem G\u00f3rniczym \nw Leningradzie (obecnie Petersburgu). Dorobek \ni dzia\u0142alno\u015b\u0107 naukowa prof. Kowalczyka by\u0142a \u015bci\u015ble \nzwi\u0105zana z akademi\u0105. Dotycz\u0105 one geodezji g\u00f3rni -\nczej, fotogrametrii i bada\u0144 wsp\u00f3\u0142czesnych ruch\u00f3w \nskorupy ziemskiej na terenach g\u00f3rniczych. Opra -\ncowa\u0142 on mi\u0119dzy innymi teori\u0119 prognozowania \nskutk\u00f3w eksploatacji g\u00f3rniczej na powierzchni\u0119 \nterenu. By\u0142a ona jedn\u0105 z trzech metod stosowa -\nnych w Polsce przy podejmowaniu decyzji o eks -\nploatacji g\u00f3rniczej pod wra\u017cliwymi na deformacj\u0119 \nobiektami powierzchniowymi. Jest autorem metod \norientacji wyrobisk przez jeden szyb oraz kilka \nszyb\u00f3w jednocze\u015bnie. Stworzy\u0142 koncepcj\u0119 modelu \nsieci geodezyjnej powierzchniowo-  \n-podziemnej, niezb\u0119dnej przy realizacji projekt\u00f3w \ng\u00f3rniczych. Jego dorobek w zakresie fotogrametrii \nnietopograficznej obejmuje zar\u00f3wno metody do -\nkumentowania niekt\u00f3rych zjawisk geologicznych, \njak i konstrukcj\u0119 przyrz\u0105d\u00f3w fotogrametrycznych \ndo wykonywania i przetwarzania zdj\u0119\u0107. By\u0142y to \nprace badawcze nad zastosowaniem fotograme -\ntrii w g\u00f3rnictwie podziemnym, dzi\u0119ki kt\u00f3rym sta\u0142 \nsi\u0119 pionierem wprowadzania metod fotograme -\ntrycznych do pomiar\u00f3w g\u00f3rniczych. Do wa\u017cniej -\nszych osi\u0105gni\u0119\u0107 z tego zakresu nale\u017cy zaliczy\u0107: \nfotogrametryczn\u0105 metod\u0119 kartowania ocios\u00f3w \nwyrobisk g\u00f3rniczych, zdaln\u0105 metod\u0119 profilowania \nszyb\u00f3w ma\u0142o- i wielko\u015brednicowych, przy zasto -\nsowaniu w\u0142asnej konstrukcji sondy fotograficznej. \nW 1959 roku rektor prof. F. Olszak dokonuj\u0105c \noceny pracownik\u00f3w, tak o nim napisa\u0142: \u201ePosiada \npowa\u017cny dorobek naukowy i du\u017ce do\u015bwiadczenie \npraktyczne w zastosowaniu geodezji do potrzeb \ng\u00f3rnictwa. Z dziedziny miernictwa dokona\u0142 kilku wynalazk\u00f3w i racjonalizacji. Jako d\u0142ugoletni \npracownik naukowy zdoby\u0142 du\u017ce do\u015bwiadcze -\nnie dydaktyczne i umiej\u0119tno\u015b\u0107 jasnego dobrze \nopanowanego wyk\u0142adu\u201d. Jeszcze raz profesor da\u0142 \nsi\u0119 nam\u00f3wi\u0107 na sprawowanie funkcji administra -\ncyjno-reprezentacyjnej i w latach 1964\u20131966 by\u0142 \nprorektorem AGH.\nW 1972 roku profesor opu\u015bci\u0142 AGH i przeni\u00f3s\u0142 si\u0119 \nna Wydzia\u0142 Geodezji i Kartografii Politechniki \nWarszawskiej. Dzia\u0142alno\u015b\u0107 profesora w Politech -\nnice Warszawskiej przypada na lata 1972\u20131977. \nObejmuj\u0105c 1 listopada 1972 roku stanowisko \nprofesora zwyczajnego Politechniki Warszawskiej \n(PW) swoj\u0105 dzia\u0142alno\u015b\u0107 skoncentrowa\u0142 na zorgani -\nzowaniu specjalizacji \u201egeodezja w budownictwie \npodziemnym i g\u00f3rnictwie\u201d oraz badaniach na -\nukowych w tej dziedzinie. Uruchomienie specjali -\nzacji wymaga\u0142o ustalenia programu, nadanie jej \nw\u0142a\u015bciwego profilu, zapewnienia odpowiedniej \nkadry dydaktycznej, zorganizowania \u0107wicze\u0144 labo -\nratoryjnych, a tak\u017ce praktyk z g\u00f3rnictwa i geodezji \ng\u00f3rniczej. Profesor \u0142\u0105czy\u0142 dzia\u0142alno\u015b\u0107 tej specja -\nlizacji z potrzebami kraju. Opracowuj\u0105c program \nstudi\u00f3w wprowadzi\u0142 przedmiot geodezji g\u00f3rniczej \nr\u00f3wnolegle z geodezj\u0105 tunelow\u0105, przedmioty \npo\u015bwi\u0119cone g\u00f3rnictwu, geologii kopalnianej, geo -\nlogii z\u0142\u00f3\u017c i deformacji powierzchni. Na wyk\u0142adach \nomawia\u0142 r\u00f3wnie\u017c maszyny g\u00f3rnicze, prawo i histo -\nri\u0119 g\u00f3rnictwa. Wszystko to przekazywa\u0142 z wielk\u0105 \npasj\u0105 i charakterystycznym dla siebie zapa\u0142em. \nOrganizowa\u0142 pierwsze praktyki w kopalniach w\u0119 -\ngla z zakresu g\u00f3rnictwa i geodezji g\u00f3rniczej. Praca \ndydaktyczna nabra\u0142a pe\u0142nego rozmachu. Dzia\u0142al -\nno\u015b\u0107 naukow\u0105 \u0142\u0105czy\u0142 z badaniami naukowymi tej \nspecjalizacji.\nJako wicedyrektor Instytutu ds. Nauki na Wydziale \nGeodezji i Kartografii PW prowadzi\u0142 wiele temat\u00f3w \nbadawczych z zakresu deformacji i ruch\u00f3w tek -\ntonicznych. Profesor opublikowa\u0142 oko\u0142o 200 prac \nz zakresu geodezji g\u00f3rniczej, fotogrametrii, geode -\nzji og\u00f3lnej, mechaniki przemieszcze\u0144 g\u00f3rotworu, \neksploatacji z\u0142\u00f3\u017c, w tym trzytomowy podr\u0119cznik \nakademicki z geodezji g\u00f3rniczej. By\u0142o to pierwsze \ntego rodzaju dzie\u0142o w Polsce. Z kolei jego pod -\nr\u0119cznik z zakresu niwelacji zosta\u0142 wydany w USA \nw 1968 roku pod tytu\u0142em Levelling . By\u0142 autorem 12 \npatent\u00f3w krajowych i zagranicznych. Dzia\u0142alno\u015b\u0107 \nnaukowa profesora, prowadzona bardzo aktyw -\nnie na r\u00f3\u017cnych polach, by\u0142a niezwykle owocna \ni przyczyni\u0142a si\u0119 do podniesienia presti\u017cu polskiej \ngeodezji, w wyniku czego do AGH przyje\u017cd\u017cali \nnaukowcy z Chin, Jugos\u0142awii, W\u0119gier, Bu\u0142garii i Nie -\nmieckiej Republiki Demokratycznej, aby pog\u0142\u0119bi\u0107 \nswoje studia i prowadzi\u0107 badania naukowe.\nW okresie ponad 40- letniej pracy w szkolnic -\ntwie wy\u017cszym by\u0142 opiekunem ponad 300 prac \nmagisterskich, promowa\u0142 dwudziestu doktor\u00f3w, \nopiekowa\u0142 si\u0119 sze\u015bcioma oraz recenzowa\u0142 wszyst -\nfot. H. Sie\u0144ski \nPawilon C-4 nosz\u0105cy imi\u0119  \nprof. Zygmunta Kowalczyka\nDzia\u0142alno\u015b\u0107 naukowa \nprofesora, prowadzona \nbardzo aktywnie na r\u00f3\u017cnych \npolach, by\u0142a niezwykle \nowocna i przyczyni\u0142a si\u0119 \ndo podniesienia presti\u017cu \npolskiej geodezji\n\n25\nBiuletyn  AGHpRAcoWNIc Y   \nkie rozprawy habilitacyjne z geodezji g\u00f3rniczej \nw Polsce, ponadto zrecenzowa\u0142 40 rozpraw \ndoktorskich i opiniowa\u0142 35 wniosk\u00f3w na stano -\nwiska docent\u00f3w i profesor\u00f3w, a jego kilkunastu \nwychowank\u00f3w zosta\u0142o profesorami, mi\u0119dzy \ninnymi Edward Popio\u0142ek, J\u00f3zef W\u0119dzony i Bogdan \nNey. Reprezentowa\u0142 nauk\u0119 polsk\u0105 na 28 kongre -\nsach i sympozjach mi\u0119dzynarodowych. Poza prac\u0105 \nnaukow\u0105, dydaktyczn\u0105 i zawodow\u0105 profesor dzia -\n\u0142a\u0142 niezwykle intensywnie w wielu organizacjach \nnaukowych i zawodowych oraz sprawowa\u0142 wiele \nfunkcji w instytucjach pa\u0144stwowych. W 1946 roku \nnominacj\u0105 ministra przemys\u0142u, a nast\u0119pnie mini -\nstra g\u00f3rnictwa zosta\u0142 powo\u0142any na cz\u0142onka Komi -\nsji Edukacyjnej przy Wy\u017cszym Urz\u0119dzie G\u00f3rniczym \nw Krakowie i funkcj\u0119 t\u0119 pe\u0142ni\u0142 przez kilkana\u015bcie \nlat. W 1947 roku zosta\u0142 powo\u0142any przez ministra \nprzemys\u0142u na cz\u0142onka Komisji Dyscyplinarnej dla \nMierniczych G\u00f3rniczych, nast\u0119pnie w 1952 roku \nprzez Prezesa Rady Ministr\u00f3w mianowany zosta\u0142 \nzast\u0119pc\u0105 Przewodnicz\u0105cego Rady Naukowej \nprzy Geodezyjnym Instytucie Naukowo-Badaw -\nczym w Warszawie. W pa\u017adzierniku 1953 roku \nzosta\u0142 powo\u0142any na stanowisko rzeczoznawcy \nnaukowego Centralnej Komisji Kwalifikacyjnej \ndla Pracownik\u00f3w Nauki. W 1954 roku minister \nprzemys\u0142u materia\u0142\u00f3w budowlanych powo\u0142a\u0142 go \nna cz\u0142onka Rady Technicznej. W latach 1946\u20131947, \nniezale\u017cnie od pracy w akademii, pe\u0142ni\u0142 obowi\u0105zki \nG\u0142\u00f3wnego In\u017cyniera w Krakowskim Zjednoczeniu \nPrzemys\u0142u W\u0119glowego, a nast\u0119pnie od 1951 roku \nby\u0142 kontraktowym kierownikiem Wydzia\u0142u \nUszkodze\u0144 G\u00f3rniczych w Instytucie Naukowo-Ba -\ndawczym Przemys\u0142u W\u0119glowego w Katowicach. \nBy\u0142 przewodnicz\u0105cym Komitetu Geodezji Polskiej \nAkademii Naukowej, przewodnicz\u0105cym Komisji \nG\u00f3rniczo-Geodezyjnej Oddzia\u0142u PAN w Krakowie. \nPonadto by\u0142 cz\u0142onkiem Komitetu G\u00f3rnictwa PAN, \nRady Naukowej G\u0142\u00f3wnego Instytutu G\u00f3rnictwa, \nZespo\u0142u Miernictwa G\u00f3rniczego Pa\u0144stwowej Rady \nG\u00f3rnictwa, Rady Geodezyjno- Kartograficznej przy \nprezesie G\u0142\u00f3wnego Urz\u0119du Geodezji i Kartografii, \nCentralnej Komisji Kwalifikacyjnej dla Pracowni -\nk\u00f3w Nauki, Mi\u0119dzynarodowego Towarzystwa Geo -\ndet\u00f3w G\u00f3rniczych oraz Ameryka\u0144skiego Towarzy -\nstwa Fotogrametrycznego. 30 wrze\u015bnia 1977 roku \nprofesor przeszed\u0142 na emerytur\u0119, co nie oznacza\u0142o \nspowolnienia aktywno\u015bci i efektywno\u015bci dzia\u0142ania.\nDwie kadencje rektorskie prof. Zygmunta Kowal -\nczyka trwale zapisa\u0142y si\u0119 w historii AGH. Wiele \nlat p\u00f3\u017aniej akademia odwzajemni\u0142a dokonania \ni zas\u0142ugi profesora. 21 maja 1984 roku podczas \nuroczystego posiedzenia Senatu AGH nadano \nmu tytu\u0142 doktora honoris causa AGH. Wyb\u00f3r ten \nuzasadniaj\u0105c nast\u0119puj\u0105co: \u201eza wybitne zas\u0142u -\ngi w dziedzinie geodezji g\u00f3rniczej i geodezji \ndynamicznej oraz rozw\u00f3j wy\u017cszego szkolnictwa \ntechnicznego\u201d. Bardzo pozytywnie oceniany by\u0142 ca\u0142okszta\u0142t jego dzia\u0142alno\u015bci \nnaukowej, dydaktycznej, organiza -\ncyjnej i spo\u0142ecznej co zaowocowa\u0142o \nprzyznaniem profesorowi licznych \nodznacze\u0144 i wyr\u00f3\u017cnie\u0144. Otrzyma\u0142 \nmi\u0119dzy innymi: Krzy\u017c Kawalerski \nOrderu Odrodzenia Polski, Medal \nX-lecia PRL, Medal 1000-lecia Pa\u0144 -\nstwa Polskiego, Honorow\u0105 Z\u0142ot\u0105 \nOdznak\u0119 Miasta Krakowa, Order \nSztandaru Pracy I i II klasy, Nagro -\nd\u0119 PAN II stopnia, Zas\u0142u\u017conego \ndla AGH. Za dzia\u0142alno\u015b\u0107 na rzecz \nm\u0142odzie\u017cy Zrzeszenie Student\u00f3w \nPolskich przyzna\u0142o mu Odznak\u0119 \nHonorow\u0105. Do ko\u0144ca swych dni by\u0142 \naktywny i pe\u0142en plan\u00f3w.\nProfesor Zygmunt Kowalczyk zmar\u0142 \n17 kwietnia 1985 roku, w czasie \nobrad Prezydium Mi\u0119dzynarodo -\nwego Stowarzyszenia Miernictwa \nG\u00f3rniczego w Leoben w Austrii. Zmar\u0142, dos\u0142ownie, \nna r\u0119kach swojego studenta prof. Jana Pieloka, \nkt\u00f3ry kilka lat p\u00f3\u017aniej w ksi\u0105\u017cce Sylwetki zmar\u0142ych \ncz\u0142onk\u00f3w Oddzia\u0142u Krakowskiego Polskiej Aka -\ndemii Nauk  po\u015bwi\u0119ci\u0142 mu odr\u0119bne wspomnienie. \nPochowany zosta\u0142 w Krakowie na cmentarzu \nRakowickim. Kwatera AB, rz\u0105d 4, miejsce 9.\nDla upami\u0119tnienia zas\u0142ug profesora Kowalczyka \nSenat AGH na posiedzeniu 27 czerwca 1985 roku \npodj\u0105\u0142 uchwa\u0142\u0119 aprobuj\u0105c\u0105 wniosek Rady Wydzia\u0142u, \naby pawilonowi Wydzia\u0142u Geodezji G\u00f3rniczej C- 4 \nnada\u0107 jego imi\u0119. Uroczyste nadanie imienia i wmu -\nrowanie tablicy pami\u0105tkowej odby\u0142o si\u0119 16 listopada \n1985 roku. Zbieg\u0142o si\u0119 to z obchodami czterdzie -\nstolecia istnienia Stowarzyszenia Wychowank\u00f3w \nAGH, w kt\u00f3rym r\u00f3wnie\u017c dzia\u0142a\u0142. W pierwsz\u0105 rocznic\u0119 \njego \u015bmierci, 25 kwietnia 1986 roku w Sali Senatu \nPolitechniki Warszawskiej, Komitet Geodezji PAN, \nWydzia\u0142 Geodezji i Kartografii Politechniki Warszaw -\nfot. Archiwum AGHPismo powo\u0142uj\u0105ce profesora \nnadzwyczajnego Zygmunta \nKowalczyka na Rektora AGH\nPismo informuj\u0105ce o przyznaniu \ntytu\u0142u profesora\nfot. fot. Archiwum AGH\n\n26\npa\u017adziernik 2021 nr 163ZYGMUNT k oWAlcZYk\nskiej i Wydzia\u0142 Geodezji G\u00f3rniczej AGH zorganizowali \nsesj\u0119 naukow\u0105 zatytu\u0142owan\u0105 \u201eDzia\u0142alno\u015b\u0107, osi\u0105 -\ngni\u0119cia i zas\u0142ugi Profesora Zygmunta Kowalczyka\u201d. \nWyg\u0142oszono w\u00f3wczas 8 referat\u00f3w naukowych, ujmu -\nj\u0105cych ca\u0142okszta\u0142t tw\u00f3rczej pracy profesora. Referaty \nte wraz z okoliczno\u015bciowymi wypowiedziami jego \nwsp\u00f3\u0142pracownik\u00f3w, koleg\u00f3w i uczni\u00f3w opublikowa -\nno w kwartalniku wydawanym przez PAN \u201eGeodezja \ni Kartografia\u201d 1987, tom XXXVI, zeszyt 1. W\u015br\u00f3d \nzawartych tam 17 wyst\u0105pie\u0144, 6 zosta\u0142o wyg\u0142oszo -\nnych przez pracownik\u00f3w AGH. Od 1992 roku Senat \nAkademii przyznaje tytu\u0142 honorowy \u201eZas\u0142u\u017cony dla \nAGH\u201d, podejmuj\u0105c uchwa\u0142\u0119 raz w roku na czerw -\ncowym posiedzeniu. Godno\u015b\u0107 ta nadawana jest \nemerytowanym pracownikom AGH, kt\u00f3rzy przyczynili \nsi\u0119 do jej rozwoju lub przysporzyli uczelni dobrego \nimienia i chwa\u0142y. Symbolami nadanej godno\u015bci s\u0105: \ndyplom i statuetka Stanis\u0142awa Staszica. Ods\u0142oni\u0119cia \ntablicy dokonano 31 sierpnia 1993 roku. Na marmu -\nrowej tablicy widnieje napis z br\u0105zu: \u201eZas\u0142u\u017ceni dla \nAkademii G\u00f3rniczo Hutniczej\u201d. Aktualnie na tablicy \nznajduje si\u0119 9 nazwisk, a w\u015br\u00f3d nich widnieje napis: \n\u201eZygmunt Kowalczyk 1908\u20131985\u201d.\nNa zako\u0144czenie przytocz\u0119 kilka anegdot zwi\u0105za -\nnych z profesorem, zaczerpni\u0119tych z publikacji prof. Jana Pieloka Anegdoty \u2013 prawdziwe, zas\u0142y -\nszane, ku pami\u0119ci . Po wyborze prof. Zygmunta \nKowalczyka na Rektora AGH zam\u00f3wiony zosta\u0142 \nu znanego krakowskiego artysty malarza Czes\u0142awa \nRzepi\u0144skiego (1905\u20131995) portret profesora prze -\nznaczony do auli. Artysta namalowa\u0142 profesora \nw kolorycie sino-fioletowym (taki mia\u0142 widocznie \nokres tw\u00f3rczo\u015bci), co nie spodoba\u0142o si\u0119 senatorom \ni do auli zam\u00f3wiono inny portret, a ten pierwszy \nznalaz\u0142 si\u0119 w gabinecie profesora na Wydziale \nGeodezji G\u00f3rniczej. Nadal znajduje si\u0119 w gabi -\nnecie aktualnych kierownik\u00f3w Zak\u0142adu Geodezji \nG\u00f3rniczej, a ze wzgl\u0119du na koloryt nazywany bywa \n\u201eKowalczyk z formaliny\u201d. Profesor cz\u0119sto pracowa\u0142 \npopo\u0142udniami w swoim gabinecie i pozwala\u0142 w\u00f3w -\nczas sprz\u0105taczce na wype\u0142nienie jej obowi\u0105zk\u00f3w. \nPewnego dnia sprz\u0105taczka spogl\u0105daj\u0105c na portret \ni na profesora stwierdzi\u0142a: \u201eAle Pan Profesor \npodobny do tego \u015bwi\u0119tego\u201d. Inna sprz\u0105taczka \nobserwuj\u0105c profesora Kowalczyka, gdy ten my\u015bl\u0105c \nintensywnie nad jakim\u015b problemem przechadza\u0142 \nsi\u0119 po gabinecie, stwierdzi\u0142a: \u201eM\u00f3j stary, gdy go \nwypu\u015bcili z wi\u0119zienia, te\u017c tak chodzi\u0142 po miesz -\nkaniu, jak Pan Rektor\u201d. Ogromna ilo\u015b\u0107 obowi\u0105z -\nk\u00f3w prof. Kowalczyka w okresie, gdy sprawowa\u0142 \nfunkcj\u0119 prorektora i kierownika du\u017cej katedry, \nmaj\u0105cej w swej strukturze kilka zak\u0142ad\u00f3w (oko\u0142o \n30 os\u00f3b) powodowa\u0142a, i\u017c przychodz\u0105c na wyk\u0142ad, \nkt\u00f3ry zwykle sam prowadzi\u0142, nie zawsze by\u0142 do wy -\nk\u0142adu odpowiednio przygotowany. Pedel przynosi\u0142 \ni rozwiesza\u0142 na sali plansze wykonane na bristolu, \nzwi\u0105zane z tematyk\u0105 wyk\u0142adu. Profesor wyk\u0142ada\u0142, \nobja\u015bniaj\u0105c tre\u015bci zawarte na planszach. Cz\u0119sto \nzdarza\u0142o si\u0119, \u017ce po przerwie w wyk\u0142adzie profesor \nwracaj\u0105c do sali wyk\u0142adowej stwierdza\u0142: \u201eS\u0142uchaj -\ncie, wiecie, to co wam dotychczas m\u00f3wi\u0142em, jest \nna tych innych landszaftach, a nie na tych, kt\u00f3re \npokazywa\u0142em\u201d. Podczas obchod\u00f3w Barb\u00f3rki or -\nganizowany by\u0142 barwny poch\u00f3d z Lisem Majorem \nstarost\u0105 g\u00f3rniczym \u2013 w tej roli prof. W. \u017babicki \nz bard\u0105 i sk\u00f3r\u0105 g\u00f3rnicz\u0105 \u2013 i braci\u0105 g\u00f3rnicz\u0105 w od -\n\u015bwi\u0119tnych mundurach, kt\u00f3rzy przechodzi\u0142 ulicami \nKrakowa do Ko\u015bcio\u0142a \u015bw. Anny. Bezpo\u015brednio za \nLisem Majorem w powozie konnym jecha\u0142 rektor \nKowalczyk. Na drugi dzie\u0144 Bogdan D\u017cegniuk \u2013 \nw\u00f3wczas m\u0142ody doktorant, spotykaj\u0105c prof. Kowal -\nczyka powiedzia\u0142: \u201ewidzia\u0142em wczoraj Pana Rekto -\nra i kilkakrotnie si\u0119 k\u0142ania\u0142em, ale mnie Pan nie \nzauwa\u017cy\u0142\u201d. Na to Kowalczyk: \u201eNo widzi Pan, przez \nca\u0142y czas mia\u0142em prze\u015bwiadczenie, \u017ce co\u015b wczoraj \nstrasznie zawali\u0142em\u201d. W latach 50. prof. Kowalczyk \nwyjecha\u0142 na mi\u0119dzynarodow\u0105 konferencj\u0119 do USA. \nOrganizatorzy zaprosili wieczorem profesora do \npubu, a na ich pytanie \u201eczego Pan Rektor si\u0119 na -\npije?\u201d Kowalczyk odpowiedzia\u0142 \u201eszklank\u0119 mleka\u201d. \nNasta\u0142a konsternacja, ale mleko dosta\u0142\u2026\nW 1959 roku Alfred Terlecki wykona\u0142 jego portret \nrektorski, znajduj\u0105cy si\u0119 w auli g\u0142\u00f3wnej AGH.\u0179r\u00f3d\u0142a do biogramu:\n \u0083Akta osobowe (AGH) \u2013 Zygmunt Kowalczyk, [foto]\n \u0083Bolewski A.: Moje \u017cycie \u2013 moja praca. Krak\u00f3w 1996, s. 101\u2013102\n \u0083D\u017cegniuk B.: Wk\u0142ad Profesora Zygmunta Kowalczyka do rozwoju bada\u0144 w zakresie wp\u0142y -\nw\u00f3w eksploatacji g\u00f3rniczej na g\u00f3rotw\u00f3r i powierzchni\u0119 terenu. Geodezja i Kartografia \n1987, T. 36, nr 1, s. 27\u201328\n \u0083Konieczna E.: Postaci AGH we wspomnieniach i anegdotach. Krak\u00f3w 2008, s. 82-85, \n[foto]\n \u0083Konieczna E.: Ziemskie w\u0119dr\u00f3wki : nauki o ziemi w Akademii G\u00f3rniczo-Hutniczej. Krak\u00f3w \n2020, s. 103, 143, 145, 147-152, 154, [foto]\n \u0083Ksi\u0119ga tytu\u0142\u00f3w i stopni naukowych : uzyskanych na Wydziale Geodezji G\u00f3rniczej i In\u017cy -\nnierii \u015arodowiska w latach 1951\u20132001. [AGH]. Red. J. Bernasik. Krak\u00f3w 2001, s. 8-9, [foto]\n \u0083 Le\u015bniak H.: Zygmunt Kowalczyk. Nauka Polska 1974, nr 2, s. 64\u201368\n \u0083Non omnis moriar\u2026 : groby profesor\u00f3w AGH Cmentarz Rakowicki. [Z. 1]. Oprac. H. Sie\u0144 -\nski. Krak\u00f3w 2018, s. 49\u201350, [foto]\n \u0083Sie\u0144ski H.: Profesor Zygmunt Kowalczyk : tablice \u2013 pami\u0119\u0107 wiecznie \u017cywa \u2013 cz\u0119\u015b\u0107 24. \nBiuletyn AGH 2015, nr 90/91, s. 29\u201332, [foto]\n \u0083Sitek Z.: Inicjatywy i badania Profesora Zygmunta Kowalczyka w zakresie zastosowa\u0144 \nfotogrametrii w g\u00f3rnictwie. Geodezja i Kartografia 1987, T. 36, nr 1, s. 29\u201333\n \u0083Sylwetki zmar\u0142ych cz\u0142onk\u00f3w Oddzia\u0142u Krakowskiego Polskiej Akademii Nauk. [Red. L. \nStarkel]. Krak\u00f3w 2002, s. 71\u201374\n \u0083Walery Goetel (1889-1972) : urodzi\u0142em si\u0119 jako jeden z tych, kt\u00f3rzy maj\u0105 ciekawo\u015b\u0107 \u015bwia -\nta \u2026 Krak\u00f3w 2019, 240 s., [foto]\n \u0083W\u0119dzony J.: Profesor Zygmunt Kowalczyk jako nauczyciel i organizator nauki. Geodezja \ni Kartografia 1987, T. 36, nr 1, s. 9\u201311\n \u0083Wielka Ksi\u0119ga 85-lecia Akademii G\u00f3rniczo-Hutniczej. [Oprac.] zesp\u00f3\u0142 aut. K. Piko\u0144 (red. \nnaczelny), A. Soko\u0142owska (dyrektor projektu), K. Piko\u0144. Gliwice 2004, s. 169, [foto]\n \u0083W\u00f3jcik Z.: Walery Goetel : rektor trudnych czas\u00f3w Akademii G\u00f3rniczo-Hutniczej. Krak\u00f3w \n2009, s.121-122, 161\n \u0083Z dziej\u00f3w Akademii G\u00f3rniczo-Hutniczej w Krakowie w latach 1919\u20131967. Oprac. J. Sulima -\n-Samuj\u0142\u0142o oraz zesp\u00f3\u0142 aut. Krak\u00f3w 1970, s. 623 (Wydawnictwa Jubileuszowe 1919\u20131969)\n\n", "metadata": {}}