{"content": "# Prof. Antoni Tajdu\u015b odebra\u0142 doktorat honoris causa Uniwersytetu Pedagogicznego w Krakowie-- Serwis Akademii G\u00f3rniczo-Hutniczej \n\nURL: http://www.agh.edu.pl/osiagniecia/info/article/prof-antoni-tajdus-odebral-doktorat-honoris-causa-uniwersytetu-pedagogicznego-w-krakowie/\nCrawled: 2025-03-19 21:59:02\n\nfot. Marcin Kania \n\n Prof. Antoni Tajdu\u015b odebra\u0142 doktorat honoris causa Uniwersytetu Pedagogicznego w Krakowie \n\n 11/05/2017 \n\nZ przyjemno\u015bci\u0105 informujemy, \u017ce 11 maja 2017 r. prof. dr hab. in\u017c. Antoni Tajdu\u015b \nzosta\u0142 uhonorowany tytu\u0142em doktora honoris causa \nUniwersytetu Pedagogicznego w Krakowie.\n\nSenat Uniwersytetu Pedagogicznego podj\u0105\u0142 decyzj\u0119 na wniosek Rady Wydzia\u0142u Geograficzno-Biologicznego w uznaniu dorobku naukowego oraz osi\u0105gni\u0119\u0107 badawczych, wychowawczych i organizacyjnych prof. Antoniego Tajdusia.\n\n\u2013 Dzisiaj gromadzimy si\u0119 wok\u00f3\u0142 jednego z najwybitniejszych specjalist\u00f3w w obszarze geoin\u017cynierii,\u00a0w tym geomechaniki i geotechniki\n \u2013 powiedzia\u0142 podczas uroczysto\u015bci prof. Wies\u0142aw Bany\u015b\u00a0\u2013 \nDostojny Doktor to \u015bwietny organizator i lider wielu wa\u017cnych dla polskiej nauki instytucji (\u2026), nauczyciel i mistrz wielu pokole\u0144 pracownik\u00f3w nauki, ciesz\u0105cy si\u0119 niegasn\u0105cym uznaniem oraz wielkim szacunkiem \u015brodowisk z obszar\u00f3w g\u00f3rnictwa i geologii in\u017cynierskiej w kraju i na \u015bwiecie.\n\nProf. Antoni Tajdu\u015b od wielu lat jest or\u0119downikiem i realizatorem wsp\u00f3\u0142pracy naukowo-badawczej pomi\u0119dzy spo\u0142eczno\u015bciami naukowymi Akademii G\u00f3rniczo-Hutniczej oraz Uniwersytetu Pedagogicznego. Jego aktywno\u015b\u0107 naukowa i spo\u0142eczna ma ogromn\u0105 warto\u015b\u0107 wychowawcz\u0105 i pozytywny wp\u0142yw na rozw\u00f3j kolejnych pokole\u0144 m\u0142odzie\u017cy.\n\nProf. dr hab. in\u017c. Antoni Tajdu\u015b \u2013 \nurodzony w 1949 r. w Tymbarku. Studia uko\u0144czy\u0142 na Wydziale G\u00f3rniczym w Akademii G\u00f3rniczo-Hutniczej. Od pocz\u0105tku zatrudnienia zwi\u0105zany z AGH, gdzie uzyska\u0142 stopnie: doktora (1977), doktora habilitowanego (1990) oraz tytu\u0142 profesora (1998). Pe\u0142ni\u0142 funkcje: Prodziekana Wydzia\u0142u G\u00f3rniczego (1993\n\u2013\n1996), Dziekana Wydzia\u0142u G\u00f3rniczego (1996\n\u2013\n2002) oraz Prorektora ds. Og\u00f3lnych (2002\n\u2013\n2005). Przez dwie kadencje (w\u00a0latach 2005\n\u2013\n2008 oraz 2008\n\u2013\n2012) sprawowa\u0142 urz\u0105d Rektora Akademii G\u00f3rniczo-Hutniczej. Obecnie jest kierownikiem Katedry Geomechaniki, Budownictwa i Geotechniki na Wydziale G\u00f3rnictwa i Geoin\u017cynierii. Jednocze\u015bnie pe\u0142ni funkcje Przewodnicz\u0105cego Centralnej Komisji do Spraw Stopni i Tytu\u0142\u00f3w (w kadencji 2013\n\u2013\n2016).\n\nOtrzyma\u0142 wiele zaszczytnych odznacze\u0144 i wyr\u00f3\u017cnie\u0144, a do najwa\u017cniejszych z nich nale\u017c\u0105: Z\u0142oty Krzy\u017c Zas\u0142ugi (1996), Krzy\u017c Oficerski Orderu Odrodzenia Polski (2011), Dyrektor Generalny I Stopnia (1998), Z\u0142ota Odznaka \u201eZas\u0142u\u017cony dla G\u00f3rnictwa\u201d (1999), Odznaka \u201eHonoris gratia\u201d nadana przez Prezydenta Miasta Krakowa (2009), Honorowa Odznaka \u201eZas\u0142u\u017cony dla G\u0142\u00f3wnego Instytutu G\u00f3rnictwa\u201d (2009), Profesor Honorowy Politechniki \u015al\u0105skiej (2010), Ma\u0142opolanin Roku 2009, Ma\u0142opolska Nagroda Gospodarcza (2010), Naukowy Oskar za dzia\u0142alno\u015b\u0107 naukow\u0105 i\u00a0organizacyjno-mened\u017cersk\u0105 (2010), Zas\u0142u\u017cony dla KGHM Polska Mied\u017a S.A. (2011), Krzy\u017c Oficerski Orderu Odrodzenia Polski (2011), Profesor Honorowy Narodowego Uniwersytetu G\u00f3rniczego w\u00a0Dniepropietrowsku (2006), Profesor Honorowy Narodowego Uniwersytetu Technicznego Nafty i Gazu w Iwanofrankowsku (2012), Srebrny Medal za Zas\u0142ugi dla Wojew\u00f3dztwa Ma\u0142opolskiego (2012), Doktor Honoris Causa Donbaskiego Instytutu G\u00f3rniczo-Metalurgicznego na Ukrainie (2002), Doktor Honoris Causa Uniwersytetu w Miszkolcu (2013), Doktor Honoris Causa Politechniki \u015awi\u0119tokrzyskiej (2013), Doktor Honoris Causa Politechniki \u015al\u0105skiej (2015), Doktor Honoris Causa Politechniki Lubelskiej (2016).\n\nUtrzymuje kontakty z wieloma zagranicznymi o\u015brodkami naukowymi w takich krajach jak: Czechy, Niemcy, Norwegia, Rosja, S\u0142owacja, Szwecja, Ukraina, W\u0119gry, Wietnam, Chiny.\n\nSpecjalizuje si\u0119 w zagadnieniach dotycz\u0105cych:\u00a0\n\nmechaniki ska\u0142 i grunt\u00f3w (deformacje powierzchni, szkody g\u00f3rnicze, t\u0105pania, wstrz\u0105sy, utrzymanie wyrobisk podziemnych),\n\nbudownictwa podziemnego (tunele, przej\u015bcia podziemne, gara\u017ce oraz podziemne sk\u0142adowiska odpad\u00f3w),\n\nzastosowa\u0144 metod numerycznych w mechanice ska\u0142 i\u00a0grunt\u00f3w,\n\nenergetyki (bezpiecze\u0144stwo energetyczne kraju).\n\nSumaryczny dorobek publikacyjny prof. Antoniego Tajdusia obejmuje 211 pozycji: 14 ksi\u0105\u017cek, 191 artyku\u0142\u00f3w, rozdzia\u0142y\u00a0w ksi\u0105\u017ckach i referaty\u00a0konferencyjne; 14 patent\u00f3w i wzor\u00f3w u\u017cytkowych\u00a0oraz 290 niepublikowanych prac naukowo-badawczych i ekspertyz.\n\nCz\u0142onek wielu organizacji oraz instytucji naukowych:\u00a0\n\nWiceprzewodnicz\u0105cy Komitetu G\u00f3rnictwa PAN,\n\nCz\u0142onek Sekcji Mechaniki G\u00f3rotworu Komitetu G\u00f3rnictwa PAN,\n\nCz\u0142onek Komisji Nauk Technicznych PAU,\n\nCz\u0142onek Polskiego Komitetu Geotechniki,\n\nCz\u0142onek Rady Naukowej Instytutu Mechaniki G\u00f3rotworu PAN w\u00a0Krakowie,\n\nPrzewodnicz\u0105cy Komitetu Steruj\u0105cego dla przygotowania zagospodarowania Legnickiego Zag\u0142\u0119bia G\u00f3rniczo-Energetycznego W\u0119gla Brunatnego,\n\nCz\u0142onek Komisji ds. Zagro\u017ce\u0144 Naturalnych w Podziemnych Zak\u0142adach G\u00f3rniczych Wydobywaj\u0105cych W\u0119giel Kamienny przy Wy\u017cszym Urz\u0119dzie G\u00f3rniczym,\n\nCz\u0142onek Mi\u0119dzynarodowego Towarzystwa Mechaniki Ska\u0142,\n\nCz\u0142onek Rady Programowej kilku czasopism dotycz\u0105cych g\u00f3rnictwa i budownictwa podziemnego oraz energetyki o zasi\u0119gu mi\u0119dzynarodowym (m.in. Journal of Anhui University of Science and Technology, Chiny; Journal Mining Engineering Rudarski Radowi, Serbia; Journal of Sustainable Mining, \u201e Nowoczesne Budownictwo In\u017cynieryjne\u201d),\n\nCz\u0142onek Stowarzyszenia Polskie Forum Akademicko-Gospodarcze,\n\nCz\u0142onek Akademii In\u017cynierskiej w Polsce\n\nCz\u0142onek Ma\u0142opolskiej Rady Gospodarczej powo\u0142anej przez Marsza\u0142ka Wojew\u00f3dztwa Ma\u0142opolskiego,\n\nRedaktor Naczelny Kwartalnika \u201e Archives of Mining Sciences\u201d.\n\nPowr\u00f3t\n\n Powi\u0105zane pliki\n\n dhc_2.jpg \n 212 KB \n\n dhc_1.jpg \n 213 KB \n\n dhc_3.jpg \n 233 KB", "metadata": {"url": "http://www.agh.edu.pl/osiagniecia/info/article/prof-antoni-tajdus-odebral-doktorat-honoris-causa-uniwersytetu-pedagogicznego-w-krakowie/", "title": "Prof. Antoni Tajdu\u015b odebra\u0142 doktorat honoris causa Uniwersytetu Pedagogicznego w Krakowie-- Serwis Akademii G\u00f3rniczo-Hutniczej ", "depth": 3, "duplicate": false, "content_hash": "245f269d7fa63fa4a2f1d592c9438f14", "word_count": 651, "headings": [{"level": 1, "text": "Aktualno\u015bci"}, {"level": 2, "text": "Inne artyku\u0142y"}, {"level": 2, "text": "Najnowsze artyku\u0142y"}, {"level": 2, "text": "Stopka"}]}}