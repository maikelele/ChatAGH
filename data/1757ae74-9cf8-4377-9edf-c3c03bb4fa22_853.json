{"content": "#  Wydzia\u0142 In\u017cynierii Materia\u0142owej i Ceramiki AGH -- Wydzia\u0142 In\u017cynierii Materia\u0142owej i Ceramiki AGH \n\nURL: https://ceramika.agh.edu.pl/studenci/tutoring\nCrawled: 2025-03-19 21:33:03\n\nPrzejd\u017a do tre\u015bci\n\nPrzejd\u017a do stopki\n\n Tutoring \n\nJest to spersonalizowana metoda nauki oparta na indywidualnej relacji osoby prowadz\u0105cej i osoby studiuj\u0105cej, gdzie tre\u015b\u0107 nauczania dostosowana jest do mo\u017cliwo\u015bci, potrzeb i talent\u00f3w studenta.\n\nTutoring rozwojowy skupia si\u0119 g\u0142\u00f3wnie na ukazywaniu potencja\u0142u i talent\u00f3w studenta, natomiast tutoring naukowy ma na celu pog\u0142\u0119bienie wiedzy i umiej\u0119tno\u015bci w wybranej dyscyplinie naukowej.\n\nTutoring naukowy mo\u017cna podzieli\u0107 na:\n\nklasyczny \u2013 skoncentrowany na wybranym zagadnieniu naukowym;\n\nprzedmiotowy \u2013 w kt\u00f3rym prowadz\u0105cy przedmiot spotyka si\u0119 dodatkowo z jednym lub kilkoma studentami i pog\u0142\u0119bia tematyk\u0119 zaj\u0119\u0107;\n\nprojektowy \u2013 w kt\u00f3rym student uczestniczy w projekcie realizowanym przez tutora;\n\ndyplomowy \u2013 w kt\u00f3rym student w semestrze poprzedzaj\u0105cym realizacj\u0119 pracy dyplomowej wprowadzany jest przez przysz\u0142ego promotora w tematyk\u0119 projektu.\n\nTutorzy WIMiC\n\ndr in\u017c. Aleksandra Benko\u00a0\n\nRealizuje prace z zakresu biomedycznych zastosowa\u0144 nanoform w\u0119gla oraz opracowuje rozwi\u0105zania dla in\u017cynierii tkankowej prowadzonej w warunkach in vitro. Posiada bogate do\u015bwiadczenie w kierowaniu projektami naukowymi.\u00a0\n Tutoring to forma wsp\u00f3\u0142pracy 1:1, w ramach kt\u00f3rej student ma okazj\u0119 rozwijania wybranych przez siebie zagadnie\u0144, zar\u00f3wno w zakresie umiej\u0119tno\u015bci mi\u0119kkich, jak i naukowych.\u00a0\n\ndr in\u017c. Patrycja Domalik-Pyzik\u00a0\n\nAkredytowany Praktyk Tutoringu. Interesuj\u0105 j\u0105 nowoczesne materia\u0142y i technologie dla zastosowa\u0144 medycznych; fascynuje r\u00f3\u017cnorodno\u015b\u0107 ludzi. Mo\u017cliwo\u015b\u0107 realizacji tutoringu naukowego oraz rozwojowego uwa\u017ca za przywilej.\u00a0\n Tutoring za ka\u017cdym razem wygl\u0105da inaczej, bo jest skrojony pod potrzeby konkretnej osoby. Daje unikaln\u0105 szans\u0119 na rozwini\u0119cie zainteresowa\u0144 naukowych czy oszlifowanie umiej\u0119tno\u015bci mi\u0119kkich.\u00a0\n\ndr in\u017c. Iwona Grelowska\u00a0\n\nAkredytowany Praktyk Tutoringu. W pracy naukowej zajmuje si\u0119 szk\u0142ami tellurowymi dla optoelektroniki oraz surowcami alternatywnymi dla przemys\u0142u szklarskiego.\u00a0\n Tutoring ma pom\u00f3c rozwin\u0105\u0107 skrzyd\u0142a, dopuszczaj\u0105c jednak mo\u017cliwo\u015b\u0107 pope\u0142niania b\u0142\u0119d\u00f3w w poszukiwaniu w\u0142a\u015bciwej \u015bcie\u017cki. To najlepszy spos\u00f3b na wy\u0142onienie przysz\u0142ych leader\u00f3w.\u00a0\n\ndr in\u017c. Ewelina K\u0142osek-Wawrzyn\n\nRealizuje prace badawcze z zakresu technologii ceramicznych materia\u0142\u00f3w budowlanych. Jest entuzjastk\u0105 pracy z talentami Gallupa oraz uczenia si\u0119 przez do\u015bwiadczanie. Oferuje tutoring rozwojowy i naukowy.\u00a0\n Tutoring rozwojowy daje odwag\u0119 i wzmacnia wewn\u0119trzn\u0105 motywacj\u0119. Pozwala pozna\u0107 siebie oraz zacz\u0105\u0107 dzia\u0142a\u0107 zgodnie ze swoimi naturalnymi predyspozycjami i mocnymi stronami. Tutoring naukowy to przygoda, kt\u00f3ra wspiera wewn\u0119trzn\u0105 ciekawo\u015b\u0107 i samodzielno\u015b\u0107 studenta.\u00a0\n\ndr in\u017c. Anna Kusior\u00a0\n\nZajmuje si\u0119 projektowaniem nanomateria\u0142\u00f3w oraz modyfikacj\u0105 powierzchni materia\u0142\u00f3w p\u00f3\u0142przewodnikowych z my\u015bl\u0105 o zastosowaniach foto- i elektrochemicznych (biosensory, ogniwa, katalizatory).\u00a0\n Tutoring to drogowskaz na rozstaju dr\u00f3g, pomaga obra\u0107 kierunek dalszego rozwoju naukowego i osobistego.\u00a0\n\ndr in\u017c. Grzegorz \u0141\u00f3j\u00a0\n\nPracuje nad szerokim wykorzystaniem surowc\u00f3w odpadowych w r\u00f3\u017cnych technologiach wytwarzania wyrob\u00f3w budowlanych powstaj\u0105cych na bazie cement\u00f3w w tym przede wszystkim beton\u00f3w i prefabrykat\u00f3w betonowych.\u00a0\n Tutoring to rejs, podczas kt\u00f3rego oferuje pomoc \u201epilota\u201d na znanych mu wodach fizykochemii i technologii materia\u0142\u00f3w budowlanych, z uwzgl\u0119dnieniem dba\u0142o\u015bci o \u015brodowisko naturalne a tak\u017ce system\u00f3w jako\u015bci w produkcji, dystrybucji i aplikacji wyrob\u00f3w budowlanych.\u00a0\n\ndr in\u017c. Katarzyna Nowicka-Dunal\u00a0\n\nW pracy badawczej skupia si\u0119 na otrzymywaniu oraz charakterystyce polimer\u00f3w oraz kompozyt\u00f3w w osnowie polimerowej. Realizuje tutoring naukowy i rozwojowy.\u00a0\n Tutoring daje mo\u017cliwo\u015b\u0107 znalezienia indywidualnej drogi rozwoju w\u0142asnych zainteresowa\u0144 oraz poznania siebie - bez oceniania, bez presji, w przyjaznej i empatycznej atmosferze.\u00a0\n\ndr in\u017c. Katarzyna Pasiut\u00a0\n\nW obszarze jej zainteresowa\u0144 naukowych jest ceramika szlachetna, g\u0142\u00f3wnie szkliwa ceramiczne - ich projektowanie, przygotowanie, badania oraz wdra\u017canie do produkcji przemys\u0142owej. Zajmuje si\u0119 r\u00f3wnie\u017c masami ceramicznymi wykorzystywanymiwdruku3D.\u00a0\n W ramach tutoringu wspomaga podopiecznych w samo rozwoju. Jej metody pracy opieraj\u0105 si\u0119 na mocnych stronach, ale te\u017c systematyczno\u015bci i takim doborze narz\u0119dzi, aby osi\u0105gn\u0105\u0107 zamierzone cele. Stawia na indywidualne podej\u015bcie, bo ka\u017cdy jest inny i potrzebuje innego rodzaju wsparcia.\n\ndr in\u017c. Maria Rajska\u00a0\n\nRealizuje prace z zakresu otrzymywania materia\u0142\u00f3w tlenkowych do rozmaitych zastosowa\u0144, najcz\u0119\u015bciej katalitycznych lub optoelektronicznych. Zajmuje si\u0119 r\u00f3wnie\u017c ro\u017cnego rodzaju kompozytami ceramicznymi oraz kompozytami na bazie celulozy. Prowadzi tutoring naukowy i rozwojowy.\u00a0\n Tutoring to wsp\u00f3lne szukanie celu wraz z druga osob\u0105. Celu, kt\u00f3ry uskrzydli, natchnie i da prawdziw\u0105 wewn\u0119trzn\u0105 satysfakcj\u0119.\u00a0\n\ndr in\u017c. Miros\u0142aw Stygar\u00a0\n\nW pracy naukowej zajmuje si\u0119 badaniem w\u0142a\u015bciwo\u015bci materia\u0142\u00f3w b\u0119d\u0105cych elementami konstrukcyjnymi ogniw paliwowych \u2013 najbardziej obiecuj\u0105cej i wydajnej technologii wodorowej. Aktualnie razem z zespo\u0142em realizuje projekt badawczy dotycz\u0105cy pow\u0142ok ochronno-przewodz\u0105cych do interkonektor\u00f3w metalicznych - kluczowych element\u00f3w konstrukcyjnych w sta\u0142otlenkowych ogniwach paliwowych.\u00a0\n Wed\u0142ug niego tutoring powinien opiera\u0107 si\u0119 przede wszystkim na dobrych relacjach. Prowadzi tutoring naukowy oraz naukowo rozwojowy.\u00a0\n\ndr hab. in\u017c. Anita Trenczek-Zaj\u0105c, prof. AGH\u00a0\n\nZajmuje si\u0119 projektowaniem materia\u0142\u00f3w p\u00f3\u0142przewodnikowych do proces\u00f3w fotokatalitycznego oczyszczania wody i produkcji wodoru.\u00a0\n Tutoring to wsp\u00f3lne zadawanie pyta\u0144 i poszukiwanie na nie odpowiedzi, to otwarto\u015b\u0107 na nowe do\u015bwiadczenia naukowe, to podr\u00f3\u017c w mniej lub bardziej nieznane. Wychodzi z za\u0142o\u017cenia, \u017ce \u201enie wiem, niepotrafi\u0119\" i \u201e\u017ale\" mog\u0105 by\u0107 pocz\u0105tkiem drogi do wiedzy.\u00a0\n\ndr in\u017c. Magdalena Zarzecka-Napiera\u0142a\u00a0\n\nJest trenerem komunikacji, certyfikowanym coachem, tutorem, terapeut\u0105. Oferuje tutoring rowojowy.\u00a0\n Tutoring to dla niej odkrywanie talent\u00f3w, mocnych stron, motywacji pod stert\u0105 r\u00f3\u017cnych opinii lub ocen. Podczas spotka\u0144 towarzyszy w odkrywaniu zasob\u00f3w, bo ka\u017cdy je ma.\u00a0\n\nKszta\u0142cenie metod\u0105 tutoringu pocz\u0105tkowo przeznaczone by\u0142o dla beneficjent\u00f3w programu Prymusi AGH. Wysoka \u015brednia z ocen pozwala\u0142a na uczestnictwo w zaj\u0119ciach tutoringowych r\u00f3wnie\u017c studentom drugiego i starszych lat studi\u00f3w I stopnia.\n\nOd semestru letniego roku akademickiego 2023/2024 tutoring zostanie zaoferowany studentom studi\u00f3w II stopnia. B\u0119dzie to wy\u0142\u0105cznie tutoring naukowy.\n\nStopka\n\nKana\u0142 WIMiC AGH w serwisie YouTube\nFanpage WIMiC AGH w serwisie Facebook\">\nFanpage AGH w serwisie Linkedin\">\nKana\u0142 AGH w serwisie Twitter\">\nFanpage WIMiC AGH w serwisie Instagram\">\nFanpage AGH w serwisie Tiktok\">\n\n \u00a9 2023 Wydzia\u0142 In\u017cynierii Materia\u0142owej i Ceramiki\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://ceramika.agh.edu.pl/studenci/tutoring", "title": " Wydzia\u0142 In\u017cynierii Materia\u0142owej i Ceramiki AGH -- Wydzia\u0142 In\u017cynierii Materia\u0142owej i Ceramiki AGH ", "depth": 3, "duplicate": false, "content_hash": "9df1f6e10f89f62cc3cec831d3e11ce8", "word_count": 855, "headings": [{"level": 1, "text": "Tutoring"}, {"level": 1, "text": "Tutorzy WIMiC"}, {"level": 2, "text": "Stopka"}]}}