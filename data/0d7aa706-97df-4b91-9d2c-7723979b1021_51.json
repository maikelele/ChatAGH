{"content": "# Elon Musk \u2013 Historia AGH\n\nURL: https://historia.agh.edu.pl/wiki/Elon_Musk\nCrawled: 2025-03-19 21:09:25\n\nElon Musk\n\nZ Historia AGH\n\nElon Musk\n\nNazwisko\n\nMusk\n\nImi\u0119 / imiona\n\nElon\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n28 czerwca 1971\n\nMiejsce urodzenia\n\nPretoria (RPA)\n\nDyscyplina/specjalno\u015bci\n\ninformatyka\n, \ntransport\n, \nmotoryzacja\n, \ntechnika kosmiczna\n\nRok przyznania doktoratu h.c. AGH\n\n2017\n\nPow\u00f3d przyznania doktoratu h.c. AGH\n\nza zas\u0142ugi w stworzeniu i praktycznym wdro\u017ceniu modelu \u015bwiadczenia us\u0142ug IT  w  skali  globalnej  (Paypal),  rozw\u00f3j  technologii  lot\u00f3w  kosmicznych (Spacex) oraz transportu ziemnego (Tesla, Hyperloop) stanowi\u0105cych punkt odniesienia  dla  dzia\u0142a\u0144  w  zakresie  rozwoju  nowoczesnych  \u015brodk\u00f3w transportu  w  Polsce,  w  kt\u00f3rych  Akademia  G\u00f3rniczo-Hutnicza im. Stanis\u0142awa Staszica w Krakowie czynnie uczestniczy\n\nElon Musk\n (1971-)\n\nDyscyplina/specjalno\u015bci: informatyka, transport, motoryzacja, technika kosmiczna\n\nNota biograficzna\n\nUrodzi\u0142 si\u0119 28 czerwca 1971 roku w Pretorii (Republika Po\u0142udniowej Afryki).\n\nW 1989 roku przeprowadzi\u0142 si\u0119 do Kanady, gdzie studiowa\u0142 na Uniwersytecie Queen\u2019s. Opu\u015bci\u0142 Kanad\u0119 w 1992 roku po uzyskaniu stypendium na Uniwersytecie Pensylwania w USA. Tam te\u017c w 1995 roku uzyska\u0142 tytu\u0142 licencjata z fizyki i ekonomii. W 1995 roku rozpocz\u0105\u0142 tak\u017ce studia na wydziale fizyki na Uniwersytecie Stanforda, jednak po dw\u00f3ch dniach je rzuci\u0142, aby razem ze swoim bratem za\u0142o\u017cy\u0107 przedsi\u0119biorstwo Zip2. Firma tworzy\u0142a internetowe przewodniki miejskie oraz oprogramowanie do publikowania tre\u015bci m.in. dla takich gazet jak The New York Times oraz Chicago Tribune.\n\nW marcu 1999 roku zosta\u0142 jednym z za\u0142o\u017cycieli internetowego serwisu p\u0142atniczego X.com, kt\u00f3ry w 2001 roku zmieni\u0142 nazw\u0119 na PayPal. \n\nW 2002 roku za\u0142o\u017cy\u0142 swoje trzecie przedsi\u0119biorstwo SpaceX, kt\u00f3rego obecnie jest dyrektorem generalnym i technicznym. SpaceX zajmuje si\u0119 projektowaniem i konstruowaniem rakiet no\u015bnych dla pojazd\u00f3w kosmicznych, ze szczeg\u00f3lnym nastawieniem na ich niski koszt i niezawodno\u015b\u0107. W 2006 roku nast\u0105pi\u0142 pierwszy udany start rakiety Falcon 1. W 2008 roku firma SpaceX zdoby\u0142a kontrakt na misje zaopatrzeniowe na mi\u0119dzynarodow\u0105 stacj\u0119 kosmiczn\u0105, a w 2009 roku jako pierwsza prywatna firma umie\u015bci\u0142a \u0142adunek na orbicie. SpaceX planuje r\u00f3wnie\u017c zaprojektowanie pojazdu mog\u0105cego dowie\u017a\u0107 ludzi na Marsa.\n\nWsp\u00f3\u0142za\u0142o\u017cyciel (w 2008 roku), dyrektor generalny i architekt produkt\u00f3w w Tesla Motors (od 1 lutego 2016 Tesla Inc.), firmie zajmuj\u0105cej si\u0119 produkcj\u0105 niedrogich samochod\u00f3w elektrycznych na masow\u0105 skal\u0119, a tak\u017ce produkt\u00f3w akumulatorowych i dach\u00f3w s\u0142onecznych. Nadzoruje rozw\u00f3j produktu, in\u017cynieri\u0119 i projektowanie produkt\u00f3w firmy. Pierwszym produktem firmy by\u0142 samoch\u00f3d elektryczny Tesla Roadster.\n\nG\u0142\u00f3wny inwestor i cz\u0142onek zarz\u0105du przedsi\u0119biorstwa SolarCity, produkuj\u0105cego ogniwa fotowoltaiczne.\n\nPrzewodnicz\u0105cy Fundacji Muska (The Musk Foundation) po\u015bwi\u0119conej eksploracji kosmosu, odkrywaniu odnawialnych i czystych \u017ar\u00f3de\u0142 energii oraz finansuj\u0105cej edukacj\u0119 naukow\u0105 i badania pediatryczne.\n\nDoradca w gabinecie prezydenta USA Donalda Trumpa we wczesnym okresie jego kadencji.\n\nLaureat licznych ranking\u00f3w, m.in. jeden z najbardziej wp\u0142ywowych ludzi XXI wieku wed\u0142ug magazynu Esquire, w 2010 roku znalaz\u0142 si\u0119 na li\u015bcie tygodnika \u201eTime\u201d w\u015br\u00f3d 100 os\u00f3b o najwi\u0119kszym wp\u0142ywie na \u015bwiat, w 2016 roku zosta\u0142 umieszczony na li\u015bcie The top 10 business visionaries creating value for the world przez magazyn Business Insider.\n\nOdznaczenia i nagrody\n\nNagroda Heinlein Prize for Advances in Space Commercialization (2011), Z\u0142oty medal Royal Aeronautical Society (2012)\n\n\u0179r\u00f3d\u0142a do biogramu\n\nKsi\u0105\u017cki\n\nVance A.: Elon Musk\u00a0: biografia tw\u00f3rcy PayPala, Tesli, SpaceX. Krak\u00f3w 2016\n\nArtyku\u0142y\n\n[\nProtok\u00f3\u0142 z Posiedzenia Senatu AGH... 1.03.2017\n], s. 1, 7-8, 33\n\n[\nProtok\u00f3\u0142 z Posiedzenia Senatu AGH... 14.06.2017\n], s. P1, P7, P16\n\nInne\n\nElon Musk [online] [przegl\u0105dany 4.04.2018]. Dost\u0119pny w:  \nhttps://pl.wikipedia.org/wiki/Elon_Musk\n\nElon Musk Biography [online] [przegl\u0105dany 4.04.2018]. Dost\u0119pny w:  \nhttps://www.biography.com/people/elon-musk-20837159\n\nKariera Elona Muska\u00a0: od zera do milionera [online] [przegl\u0105dany 4.04.2018]. Dost\u0119pny w: \nhttp://www.newsweek.pl/wiedza/elon-musk-tworca-spacex-tesla-motors-i-paypala,artykuly,405704,1.html\n\nMichalik \u0141.: Wszystkie projekty Elona Muska. Sk\u0105d wzi\u0119\u0142a si\u0119 s\u0142awa geniusza i wizjonera? [online] [przegl\u0105dany 4.04.2018]. Dost\u0119pny w: \nhttps://gadzetomania.pl/57677,elon-musk\n\nUchwa\u0142a nr 24/2017 Senatu AGH z dnia 1 marca 2017 r. w sprawie wszcz\u0119cia post\u0119powania o nadanie TYTU\u0141U DOKTORA HONORIS CAUSA AGH Panu Elon Musk [online] [przegl\u0105dany 30.03.2018]. Dost\u0119pny w: \nhttps://www.agh.edu.pl/fileadmin/default/templates/images/dokumenty/uchwaly_senatu/2017/0301/01_03_2017_24.pdf\n\nUchwa\u0142a Nr 83/2017 Senatu AGH z dnia 14 czerwca 2017 r. w sprawie nadania TYTU\u0141U DOKTORA HONORIS CAUSA AGH Panu Elon Musk [online] [przegl\u0105dany 30.03.2018]. Dost\u0119pny w: \nhttps://www.agh.edu.pl/fileadmin/default/templates/images/dokumenty/uchwaly_senatu/2017/0614/14_06_2017_83.pdf\n\nVance A.: Elon Musk - geniusz czy szaleniec? Tw\u00f3rca PayPala, Tesli, SpaceX zmusza podw\u0142adnych do pracy ponad si\u0142y [online] [przegl\u0105dany 4.04.2018]. Dost\u0119pny w:  \nhttp://weekend.gazeta.pl/weekend/1,152121,19611935,elon-musk-geniusz-czy-szaleniec-tworca-paypala-tesli-spacex.html\n\nstan na dzie\u0144 10.06.2024\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Elon_Musk&oldid=84692\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/wiki/Elon_Musk", "title": "Elon Musk \u2013 Historia AGH", "depth": 2, "duplicate": false, "content_hash": "8bf262773a223b45ea1989f01e707676", "word_count": 661, "headings": [{"level": 1, "text": "Elon Musk"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}