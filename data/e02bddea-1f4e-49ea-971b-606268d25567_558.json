{"content": "# Andrzej W\u0142adys\u0142aw Ole\u015b \u2013 Historia AGH\n\nURL: https://historia.agh.edu.pl/mediawiki/index.php?title=Andrzej_W%C5%82adys%C5%82aw_Ole%C5%9B&oldid=76187\nCrawled: 2025-03-19 22:12:27\n\nAndrzej W\u0142adys\u0142aw Ole\u015b\n\nZ Historia AGH\n\nWersja z dnia 08:41, 27 lut 2023 autorstwa \nHieronimSienski\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nAndrzej W\u0142adys\u0142aw Ole\u015b\n\nNazwisko\n\nOle\u015b\n\nImi\u0119 / imiona\n\nAndrzej W\u0142adys\u0142aw\n\nTytu\u0142y / stanowiska\n\nProf. zw. dr hab.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n15 pa\u017adziernika 1923\n\nMiejsce urodzenia\n\nKrak\u00f3w\n\nData \u015bmierci\n\n18 stycznia 2014\n\nDyscyplina/specjalno\u015bci\n\nfizyka\n\nPe\u0142nione funkcje\n\nProrektor AGH (1981\u20131984)\n\nWydzia\u0142\n\nWydzia\u0142 Fizyki i\u00a0Techniki J\u0105drowej\n\nRok przyznania doktoratu h.c. AGH\n\n1995\n\nPow\u00f3d przyznania doktoratu h.c. AGH\n\nza wybitne osi\u0105gni\u0119cia w dziedzinie fizyki, zw\u0142aszcza za stworzenie szko\u0142y fizyki cia\u0142a sta\u0142ego, tw\u00f3rczy wk\u0142ad w rozw\u00f3j metod badawczych w tej specjalno\u015bci i wyj\u0105tkowe zaanga\u017cowanie w kszta\u0142cenie m\u0142odych fizyk\u00f3w, w uznaniu zas\u0142ug dla Akademii G\u00f3rniczo-Hutniczej i Wydzia\u0142u Fizyki i Techniki J\u0105drowej\n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, \nZ\u0142oty Krzy\u017c Zas\u0142ugi\n, \nMedal Komisji Edukacji Narodowej\n\nFunkcje\nGdzie\nod\ndo\nProrektor\nAGH\n1981\n1984\n\nProf. zw. dr hab. \nAndrzej W\u0142adys\u0142aw Ole\u015b\n (1923\u20132014)\n\nDyscyplina/specjalno\u015bci: fizyka\n\nNota biograficzna\n\nUrodzi\u0142 si\u0119 w\u00a0Krakowie 15 pa\u017adziernika 1923 roku. Zmar\u0142 18 stycznia 2014 roku. Pochowany w Krakowie na Cmentarzu Salwatorskim.\n\nSzko\u0142\u0119 podstawow\u0105 \u2014 tzw. \u0107wiczeni\u00f3wk\u0119 sko\u0144czy\u0142 w\u00a0Krakowie. Rodzina przenios\u0142a si\u0119 w\u00a01936 roku do Kielc, gdzie chodzi\u0142 trzy lata do gimnazjum im. Jana \u015aniadeckiego. Nast\u0119pnie, z\u00a0powodu wybuchu wojny, ucz\u0119szcza\u0142 na tajne komplety gimnazjalne. Niedob\u00f3r nauczycieli sprawi\u0142, i\u017c fizyk\u0119 prowadzi\u0142a nauczycielka biologii, kt\u00f3ra fizyki raczej nie zna\u0142a. Na ochotnika opracowywa\u0142 kolejne zagadnienia z\u00a0fizyki, by nast\u0119pnie je referowa\u0107 i\u00a0wyja\u015bnia\u0107 kolegom. To w\u0142a\u015bnie wtedy (jak sam m\u00f3wi) rozmi\u0142owa\u0142 si\u0119 w\u00a0fizyce. Dodatkowo, opr\u00f3cz materia\u0142u licealnego poznawanego na tajnych kompletach uczy\u0142 si\u0119 j\u0119zyka francuskiego oraz \u0142aciny. Z\u0142o\u017cy\u0142 konspiracyjn\u0105 matur\u0119 oraz zacz\u0105\u0142 dzia\u0142a\u0107 w\u00a0AK. Poszukuj\u0105c sensu \u017cycia podj\u0105\u0142 studia na tajnych kompletach filozofii na UJ. Do Krakowa je\u017adzi\u0142 na soboty i\u00a0niedziele. W\u00a0tygodniu pracowa\u0142 w\u00a0Fabryce Marmur\u00f3w, a\u00a0kiedy pojawi\u0142a si\u0119 w\u00a0Kielcach mo\u017cliwo\u015b\u0107 ucz\u0119szczania na popo\u0142udniowe tajne zaj\u0119cia z\u00a0matematyki wy\u017cszej z\u00a0prof. Jerzym Pniewskim natychmiast zacz\u0105\u0142 z\u00a0nich korzysta\u0107. Ofensywa radziecka zaskoczy\u0142a go w\u00a0Krakowie, wi\u0119c zosta\u0142 zmuszony (wzgl\u0119dy dzia\u0142alno\u015bci w\u00a0AK) do powrotu do Kielc na piechot\u0119. Kiedy dosz\u0142y do Kielc wie\u015bci o\u00a0naborze na UJ, drog\u0119 t\u0119 przeszed\u0142 jeszcze raz.\n\nStudiowa\u0142 na dw\u00f3ch fakultetach Uniwersytetu Jagiello\u0144skiego, filozofi\u0119 \u015bcis\u0142\u0105 i\u00a0fizyk\u0119. \n\nOd 1945\u00a0roku pracowa\u0142 jako asystent wolontariusz w\u00a0Katedrze Filozofii UJ. \n\nW\u00a01948\u00a0roku podj\u0105\u0142 prac\u0119 w Zak\u0142adzie Fizyki II  na \nWydziale G\u00f3rniczym\n  Akademii G\u00f3rniczej i otrzyma\u0142 etat m\u0142odszego asystenta. Po habilitacji zosta\u0142 mianowany Kierownikiem Zak\u0142adu Fizyki Fazy Skondensowanej, a\u00a0cztery lata p\u00f3\u017aniej zosta\u0142 wicedyrektorem ds. dydaktycznych \nMi\u0119dzyresortowego Instytutu Fizyki i\u00a0Techniki J\u0105drowej\n. W latach 1981-1984 by\u0142 prorektorem AGH ds. Nauki.\n\nW 1960 roku na Uniwersytecie \u0141\u00f3dzkim na podstawie pracy \u201eStosunek sk\u0142adowej elektronowo-fotonowej do sk\u0142adowej przenikliwej promieniowania kosmicznego na poziomie morza na wysoko\u015bciach g\u00f3rskich\u201d, napisanej pod kierunkiem profesora Mariana Mi\u0119sowicza, uzyska\u0142 stopie\u0144 doktorata.\n\nW 1967 roku na podstawie rozprawy \u201eOddzia\u0142ywania pomi\u0119dzy magnetycznymi momentami atomowymi\u201d, przedstawionej na Uniwersytecie Jagiello\u0144skim, uzyska\u0142 stopie\u0144 doktora habilitowanego.\n\nW 1984 roku otrzyma\u0142 tytu\u0142 profesora.\n\nAutor 26 prac z dziedziny fizyki j\u0105drowej oraz 65 z fizyki cia\u0142a sta\u0142ego, opublikowanych w czasopismach krajowych i zagranicznych. Wykszta\u0142ci\u0142 19 doktor\u00f3w.\n\nCz\u0142onek oraz wiceprezes (przez trzy kadencje) Polskiego Towarzystwa Fizycznego PTF, a\u00a0tak\u017ce cz\u0142onek Action Committee of Applied Physics and Physics in Industry of the European Physical Society ACAPPY. Organizator konferencji krajowych i\u00a0mi\u0119dzynarowych, m.in. \u201eFizyka dla przemys\u0142u\u201d oraz \u201ePhysics for Industry, Industry for Physics\u201d.\n\nCz\u0142onek korespondent PAU od 1999 roku. Doktor honoris causa AGH 1995.\n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, \nZ\u0142oty Krzy\u017c Zas\u0142ugi\n, \nMedal Komisji Edukacji Narodowej\n, presti\u017cowa nagroda Senatu AGH im. Prof. Takli\u0144skiego, Nagroda Pa\u0144stw. Rady ds. Pokojowego Wykorzystania Energii J\u0105drowej i inne nagrody pa\u0144stwowe i resortowe\n\nBibliografia publikacji\n\nhttps://badap.agh.edu.pl/autor/oles-andrzej-001549\n\n\u0179r\u00f3d\u0142a do biogramu\n\nKsi\u0105\u017cki\n\nKronika wydarze\u0144 poprzedzaj\u0105cych powstanie Wydzia\u0142u Fizyki i Techniki J\u0105drowej Akademii G\u00f3rniczo-Hutniczej im. Stanis\u0142awa Staszica w Krakowie\u00a0: 1919-1991. Oprac. B. Dziunikowski. Krak\u00f3w 2001, s. 59 [i inne strony], [foto]\n\nKronika Wydzia\u0142u Fizyki i Techniki J\u0105drowej Akademii G\u00f3rniczo-Hutniczej 1991-2000. Oprac. B. Dziunikowski, A. Kreft, A. Zi\u0119ba. Krak\u00f3w 2009, s. 113, 129-134, [foto]\n\nKronika Wydzia\u0142u Fizyki i Techniki J\u0105drowej Akademii G\u00f3rniczo-Hutniczej 2001-2010. Oprac. A. Kreft, A. Zi\u0119ba, B. Bednarek. Krak\u00f3w 2011, s. 147-149, 197-207, [foto]\n\nKto jest kim w Polsce\u00a0: informator biograficzny. Red. L. Mackiewicz, A. \u017bo\u0142na. Ed. 3. Warszawa 1993, s. 514\n\nKto jest kim w Polsce 1984\u00a0: informator biograficzny. Red. zesp\u00f3\u0142 L. Becela [et al.].  Ed. 1. Warszawa 1984, s. 693\n\nKto jest kim w Polsce\u00a0: informator biograficzny. Red. zesp\u00f3\u0142 L. Becela [et al.]. Ed. 2. Warszawa 1989, s. 940\n\nWielka Ksi\u0119ga 85-lecia Akademii G\u00f3rniczo-Hutniczej. [Oprac.] zesp\u00f3\u0142 aut. K. Piko\u0144 (red. naczelny), A. Soko\u0142owska (dyrektor projektu), K. Piko\u0144. Gliwice 2004, s. 257-258, [foto]\n\nWsp\u00f3\u0142cze\u015bni uczeni polscy\u00a0: s\u0142ownik biograficzny. T. 5\u00a0: Suplement A - \u017b. Red. nauk. J. Kapu\u015bcik. - Warszawa 2006,  s. 610-611, [foto]\n\nArtyku\u0142y\n\nDziennik Polski\n 2014, nr 16 (21 I 2014), s. A9 [nekr.]\n\nDziennik Polski\n 2014, nr 17 (22 I 2014), s. A11 [nekr.]\n\nDziennik Polski\n 2014, nr 18 (23 I 2014), s. A10 [nekr.]\n\n\u0141u\u017cny W.: Jubileusz Profesora Andrzeja Olesia. \nBiuletyn AGH\n 2008, nr 11, s. 14, 32, [foto]\n\nNizio\u0142 J.: Jubileusz 80-lecia urodzin Profesora Andrzeja Olesia. \nBiuletyn Informacyjny Pracownik\u00f3w AGH\n 2003, nr 123, s. 6-7, [foto]\n\nOle\u015b A.: Andrzej Ole\u015b - moje drogi... \nBiuletyn AGH\n 2008, nr 11, s. 14-17, [foto]\n\nPodrzucki C.: Konwent Senior\u00f3w AGH w dw\u00f3ch ostatnich kadencjach swej dzia\u0142alno\u015bci. \nBiuletyn Informacyjny Pracownik\u00f3w AGH\n 2001, nr 90, s. 7-8\n\nSie\u0144ski H.: Profesor Andrzej Ole\u015b\u00a0: tablice - pami\u0119\u0107 wiecznie \u017cywa - cz\u0119\u015b\u0107 62. \nBiuletyn AGH\n 2018, nr 131, s. 20-23, [foto]\n\nWierzbanowski K.: Nadanie sali wyk\u0142adowej imienia Profesora Andrzeja Olesia. \nBiuletyn AGH\n 2014, nr 78-79, s. 13-15, [foto]\n\nWierzbanowski K.: Sesja Naukowa z okazji 50-lecia pracy w AGH Profesora Andrzeja Olesia. \nBiuletyn Informacyjny Pracownik\u00f3w AGH\n 1998, nr 60, s. 18\n\n[\nProtok\u00f3\u0142 z Posiedzenia Senatu AGH\n... 27.09.1995], s. 1, 5\n\nWybitny uczony, niezwyk\u0142y fizyk\u00a0: doktorat honoris causa prof. Andrzeja Olesia. \nBiuletyn Informacyjny Pracownik\u00f3w AGH\n 1995, nr 22, s. 12-13, 2 s. ok\u0142., [foto]\n\nWydarzenia w AGH\u00a0: jubileusz profesora Andrzeja Olesia. \nVivat Akademia\u00a0: AGH\n 2009, nr 2, s. 14, [foto]\n\nInne\n\nNa podstawie materia\u0142\u00f3w Sekretariatu Prorektora ds. Og\u00f3lnych AGH\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Andrzej_W\u0142adys\u0142aw_Ole\u015b&oldid=76187\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/mediawiki/index.php?title=Andrzej_W%C5%82adys%C5%82aw_Ole%C5%9B&oldid=76187", "title": "Andrzej W\u0142adys\u0142aw Ole\u015b \u2013 Historia AGH", "depth": 3, "duplicate": false, "content_hash": "ee42efe98cf85bee37553ffd6263a6e3", "word_count": 1037, "headings": [{"level": 1, "text": "Andrzej W\u0142adys\u0142aw Ole\u015b"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 4, "text": "Bibliografia publikacji"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}