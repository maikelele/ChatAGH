{"content": "#  Praktyka zawodowa -- Wydzia\u0142 Fizyki i Informatyki Stosowanej AGH \n\nURL: https://www.fis.agh.edu.pl/studenci/praktyka-zawodowa\nCrawled: 2025-03-19 21:36:17\n\nPrzejd\u017a do tre\u015bci\n\nPrzejd\u017a do stopki\n\n Praktyka zawodowa \n\nSzczeg\u00f3\u0142owe wytyczne dotycz\u0105ce sposobu realizacji praktyk zawodowych zawarte s\u0105 w \nRegulaminie Studi\u00f3w AGH\n (paragraf 16a) oraz w \nZarz\u0105dzeniu Rektora nr 94/2023 z dnia 14.12.2023 (wraz z za\u0142\u0105cznikami).\n\nZgodnie z planami studi\u00f3w studenci 6 semestru wszystkich kierunk\u00f3w Wydzia\u0142u Fizyki\n i Informatyki Stosowanej AGH s\u0105 zobowi\u0105zani odby\u0107 praktyk\u0119 zawodow\u0105.\n\nPraktyka zawodowa odbywa si\u0119 poza AGH i jest bezkosztowa dla AGH (tj. AGH nie p\u0142aci Zak\u0142adowi Pracy za przyj\u0119cie praktykanta). \n\nW uzasadnionych przypadkach Prodziekan ds. Studenckich mo\u017ce wyrazi\u0107 zgod\u0119 na odbywanie praktyki zawodowej w pracowniach WFiIS. Zgoda taka dotyczy\u0107 mo\u017ce wy\u0142\u0105cznie student\u00f3w z g\u00f3rnego kwartyla rankingu \u015bredniej ocen uzyskanych w 5-tym semestrze.\n\nMinimalny czas\n trwania praktyki okre\u015blony jest w programie studi\u00f3w oraz sylabusie przedmiotu Praktyka zawodowa (osobno dla ka\u017cdego kierunku) i wynosi \n4 tygodnie\n (160 godzin).\n\nPraktyka zawodowa mo\u017ce by\u0107 realizowana w terminach ustalonych przez opiekuna praktyk. Zaleca si\u0119, aby czas realizacji\n praktyki zawodowej \nprzypada\u0142 na okres wakacji\n wskazywany w Zarz\u0105dzeniu Rektora w sprawie szczeg\u00f3\u0142owej organizacji roku akademickiego. \nPraktyka zawodowa rozliczana jest wy\u0142\u0105cznie w semestrze 6 \n(RS AGH paragraf 16a, ust\u0119p 4).\n\nSzczeg\u00f3\u0142owe zasady realizacji praktyk na ka\u017cdym z kierunk\u00f3w przedstawiane s\u0105 na spotkaniu Opiekun\u00f3w praktyk ze Studentami oraz dost\u0119pne w formie elektronicznej w miejscu wskazanym przez Opiekuna praktyki. Spotkanie informacyjne Opiekuna praktyki ze Studentami odbywa si\u0119 \nw pierwszym tygodniu zaj\u0119\u0107 semestru letniego\n danego roku akademickiego.\n\nOpiekun praktyki mo\u017ce zaliczy\u0107 na poczet praktyki zawodowej czynno\u015bci wykonywane przez studenta w szczeg\u00f3lno\u015bci w ramach zatrudnienia, sta\u017cu lub wolontariatu. Wa\u017cne aby czynno\u015bci, o kt\u00f3rych mowa, umo\u017cliwia\u0142y uzyskanie efekt\u00f3w uczenia si\u0119 przypisanych do praktyk zawodowych dla danego kierunku, czas ich trwania by\u0142 nie kr\u00f3tszy ni\u017c wymiar praktyki zawodowej oraz czynno\u015bci te by\u0142y wykonane nie p\u00f3\u017aniej ni\u017c w okresie ostatnich trzech lat przed z\u0142o\u017ceniem wniosku (RS AGH paragraf 16a, ust\u0119p 7)\n\nZaliczenie praktyki zawodowej na podstawie zatrudnienia, sta\u017cu, wolontariatu jest mo\u017cliwe \nwy\u0142\u0105cznie na pisemny wniosek studenta. \nWniosek nale\u017cy z\u0142o\u017cy\u0107 u Opiekuna praktyki we wskazanym przez niego terminie, jednak nie p\u00f3\u017aniej ni\u017c do 15 maja. Do wniosku nale\u017cy do\u0142\u0105czy\u0107 dokument potwierdzaj\u0105cy wykonywanie okre\u015blonych czynno\u015bci oraz uzyskanie efekt\u00f3w uczenia si\u0119 przypisanych do praktyki na danym kierunku. Opiekun praktyki \u00a0pisemnie opiniuje przed\u0142o\u017cony przez studenta wniosek w tej sprawie.\n\nStudenci powinni zorganizowa\u0107 sobie praktyk\u0119 samodzielnie\n, najlepiej w miejscu zamieszkania. Wyb\u00f3r miejsca praktyki musi by\u0107 zgodny ze studiowanym kierunkiem. Wszelkie problemy zwi\u0105zane z wyborem miejsca praktyki nale\u017cy zg\u0142asza\u0107 do Opiekuna praktyki nie p\u00f3\u017aniej ni\u017c \ndo 15 maja\n.\n\nBrak zaliczenia praktyki zawodowej skutkuje brakiem mo\u017cliwo\u015bci wpisu na 7 semestr.\n\nW celu za\u0142atwienia formalno\u015bci zwi\u0105zanych z odbywaniem praktyki nale\u017cy:\n\nUda\u0107 si\u0119 do plac\u00f3wki, w kt\u00f3rej planowane jest odbycie praktyki zawodowej i uzyska\u0107 pisemn\u0105 zgod\u0119 Opiekuna praktyk ze strony Zak\u0142adu pracy (najcz\u0119\u015bciej Kierownik Zak\u0142adu) oraz Dyrektora tej plac\u00f3wki. Miejsce praktyki powinno zosta\u0107 wybrane w taki spos\u00f3b, aby spe\u0142nione zosta\u0142y efekty uczenia si\u0119 wskazane w sylabusie przedmiotu praktyka zawodowa (r\u00f3\u017cne efekty dla r\u00f3\u017cnych kierunk\u00f3w). W miejscu praktyki nale\u017cy poinformowa\u0107, \u017ce mo\u017cliwe jest podpisanie wy\u0142\u0105cznie umowy AGH oraz \u017ce AGH nie poniesie koszt\u00f3w zwi\u0105zanych z realizacj\u0105 praktyki. Je\u015bli warunki te nie mog\u0105 by\u0107 spe\u0142nione, praktyka nie mo\u017ce by\u0107 realizowana w tym miejscu.\n\nZgoda Zak\u0142adu pracy powinna by\u0107 umieszczona na podaniu przygotowywanym przez Studenta. Podanie musi zawiera\u0107 nast\u0119puj\u0105ce dane (\nimi\u0119 i nazwisko Dyrektora plac\u00f3wki, dok\u0142adny adres plac\u00f3wki, NIP, imi\u0119 i nazwisko Opiekuna praktyk ze strony plac\u00f3wki, dok\u0142adn\u0105 (dzienn\u0105) dat\u0119 odbycia praktyki\n).\n\nPo uzyskaniu pisemnej zgody, nale\u017cy j\u0105 przed\u0142o\u017cy\u0107 Opiekunowi praktyki (w\u0142a\u015bciwemu dla studiowanego kierunku studi\u00f3w) w celu zweryfikowania mo\u017cliwo\u015bci spe\u0142nienia efekt\u00f3w uczenia si\u0119 na danym kierunku oraz poprawno\u015bci zawartych w zgodzie danych. Zgoda Opiekuna na odbycie praktyk w danym miejscu jest obowi\u0105zkowa.\n\nPo uzyskaniu zgody na odbycie praktyki, przygotowana zostanie umowa w formie Porozumienia pomi\u0119dzy stronami (2 egzemplarze). Umowy b\u0119d\u0105 gotowe do odbioru przez Studenta najwcze\u015bniej w drugim tygodniu czerwca.\n\nPobrane umowy nale\u017cy dostarczy\u0107 do miejsca praktyk, podbi\u0107 i jedn\u0105 kopi\u0119 zwr\u00f3ci\u0107 do dziekanatu WFiIS.\n\nStudent musi posiada\u0107 \naktualne\n ubezpieczenie od nast\u0119pstw nieszcz\u0119\u015bliwych wypadk\u00f3w (NNW). W przypadku wykupienia polisy na AGH, nale\u017cy poda\u0107 jej numer z dopiskiem \"NNW w PZU wykupione na AGH\". W przypadku wykupienia polisy poza AGH jej kopi\u0119 nale\u017cy z\u0142o\u017cy\u0107 u Opiekuna praktyki. Polis\u0119 NNW Student wykupuje na w\u0142asny koszt. Je\u015bli zak\u0142ad pracy wymaga posiadania ubezpieczenia od odpowiedzialno\u015bci cywilnej (OC) student musi je wykupi\u0107 na w\u0142asny koszt. (RS AGH paragraf 16a, podpunkt 3)\n\nPo odbyciu praktyki Student sk\u0142ada u Opiekuna praktyki Dziennik praktykanta\u00a0 potwierdzaj\u0105cy odbycia praktyki w Zak\u0142adzie pracy oraz Raport praktykanta zawieraj\u0105cy opis wykonywanych zada\u0144, uwagi i wnioski z odbytej praktyki. Na podstawie z\u0142o\u017conych dokument\u00f3w Opiekun praktyki dokonuje zaliczenia przedmiotu Praktyka zawodowa dokonuj\u0105c wpisu \u201ezal\u201d w systemie USOS.\n\nWa\u017cne daty:\n\n15 maja\n \u2013 z\u0142o\u017cenie u Opiekuna praktyki pisemnej zgody na realizacj\u0119 praktyki w zak\u0142adzie pracy lub z\u0142o\u017cenie wniosku o uznanie innych czynno\u015bci na poczet praktyki;\n\nod drugiego tygodnia czerwca\n \u2013 odbi\u00f3r um\u00f3w w dziekanacie WFiIS;\n\nnajp\u00f3\u017aniej w ostatnim dniu jesiennej sesji egzaminacyjnej\n \u2013 z\u0142o\u017cenie dokument\u00f3w niezb\u0119dnych do rozliczenia praktyki tj: Dziennik i Raport praktykanta (u Opiekuna praktyki), podbity w Zak\u0142adzie pracy egzemplarz umowy (w dziekanacie);\n\nnajp\u00f3\u017aniej 5 dni od ostatniego dnia jesiennej sesji egzaminacyjnej \n\u2013 sprawdzenie zaliczenia przedmiotu Praktyka zawodowa w systemie USOS.\n\n Fizyka Techniczna \n\nPraktyki\n\nOpiekun zawodowych praktyk studenckich kierunku\u00a0Fizyka Techniczna\u00a0\n dr in\u017c. Rados\u0142aw Strza\u0142ka\n\n Fizyka Medyczna \n\nPraktyki\n\nOpiekun zawodowych praktyk studenckich kierunku\u00a0Fizyka Medyczna\u00a0\ndr hab. in\u017c. Aleksandra Jung\n\n Informatyka Stosowana \n\nPraktyki\n\nOpiekun zawodowych praktyk studenckich kierunku\u00a0Informatyka Stosowana \ndr hab. in\u017c. Piotr Kowalski\n\n Mikro- i Nanotechnologie w Biofizyce \n\nPraktyki\n\nOpiekun zawodowych praktyk studenckich kierunku\u00a0Informatyka Stosowana Mikro- i Nanotechnologie w Biofizyce\n\u00a0dr Aleksandra Orzechowska\n\n Nanoin\u017cynieria Materia\u0142\u00f3w \n\nPraktyki\n\nOpiekun zawodowych praktyk studenckich kierunku\u00a0Nanoin\u017cynieria Materia\u0142\u00f3w\n dr in\u017c. Jan Michalik\n\n Computer Physics \n\nOpiekun zawodowych praktyk studenckich kierunku\u00a0Computer Physics\u00a0\ndr in\u017c. Pawe\u0142 Szumniak\n\nStopka\n\n \u00a9 2024 Wydzia\u0142 Fizyki i Informatyki Stosowanej\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://www.fis.agh.edu.pl/studenci/praktyka-zawodowa", "title": " Praktyka zawodowa -- Wydzia\u0142 Fizyki i Informatyki Stosowanej AGH ", "depth": 3, "duplicate": false, "content_hash": "80f13ff2b46200ca978a3e1b24849fec", "word_count": 938, "headings": [{"level": 1, "text": "Praktyka zawodowa"}, {"level": 2, "text": "Stopka"}]}}