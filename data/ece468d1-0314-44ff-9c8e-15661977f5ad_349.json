{"content": "#  Procedura zg\u0142aszania nowych przedmiot\u00f3w -- Centrum Obs\u0142ugi Kszta\u0142cenia AGH \n\nURL: https://www.cok.agh.edu.pl/ubpo/procedura-zglaszania-nowych-przedmiotow\nCrawled: 2025-03-19 22:40:46\n\nPrzejd\u017a do tre\u015bci\n\nPrzejd\u017a do stopki\n\n Procedura zg\u0142aszania nowych przedmiot\u00f3w \n\nZg\u0142aszanie propozycji oraz w\u0142\u0105czanie przedmiot\u00f3w do UBPO odbywa si\u0119 wg poni\u017cszej procedury:\n\n1. Przekazanie zg\u0142oszenia poprzez przedstawiciela wydzia\u0142u/innej jednostki organizacyjnej w Radzie Programowej ds. Przedmiot\u00f3w Obieralnych (RPPO) do Dzia\u0142u Organizacji Studi\u00f3w (DOS) w Centrum Organizacji Kszta\u0142cenia (COK).\n\nPropozycja nowego przedmiotu powinna by\u0107 skonsultowana z w\u0142adzami dzieka\u0144skimi wydzia\u0142u/jednostki, w kt\u00f3rej osoba zg\u0142aszaj\u0105ca przedmiot jest zatrudniona. Propozycj\u0119 nowego przedmiotu nale\u017cy nast\u0119pnie przes\u0142a\u0107 na odpowiednim formularzu (s\u0105 za\u0142\u0105czone poni\u017cej, odr\u0119bne dla ka\u017cdego z blok\u00f3w UBPO) do DOS na adres \nubpo@agh.edu.pl\n\nwraz z mailow\u0105 akceptacj\u0105 dziekana.\n\n2. Zg\u0142oszenia nowych przedmiot\u00f3w s\u0105 poddawane preselekcji podczas spotka\u0144 Zespo\u0142\u00f3w roboczych ds. blok\u00f3w UBPO.\n\nW toku prac Zespo\u0142\u00f3w roboczych nad propozycj\u0105 przedmiotu brane s\u0105 pod uwag\u0119 aktualne potrzeby oferty UBPO oraz merytoryczny aspekt zg\u0142oszenia. Ewentualne uwagi czy sugestie dotycz\u0105ce przedmiotu s\u0105 przekazywane do autora propozycji oraz przedstawiciela wydzia\u0142u/jednostki w RPPO lub s\u0105 oni informowani o negatywnej ocenie Zespo\u0142u w kwestii poddania propozycji pod opini\u0119 RPPO.\n\n3. Po pozytywnej opinii Zespo\u0142u/ewentualnej korekcie w zg\u0142oszeniu, propozycja nowego przedmiotu jest poddawana pod obrady RPPO, kt\u00f3ra opiniuje j\u0105 w kontek\u015bcie w\u0142\u0105czenia do UBPO.\n\nRPPO zbiera si\u0119 na posiedzeniach co najmniej raz na trzy miesi\u0105ce.\n\n4. W przypadku pozytywnej opinii RPPO, propozycje nowych przedmiot\u00f3w do UBPO zatwierdza Prorektor ds. Kszta\u0142cenia.\n\n5. Nale\u017cy sporz\u0105dzi\u0107 i opublikowa\u0107 sylabus przedmiotu, a w przypadku przedmiot\u00f3w w j\u0119zyku obcym sylabus w j\u0119zyku obcym, na zasadach okre\u015blonych w Regulaminie studi\u00f3w wy\u017cszych AGH.\n\nWymagania dotycz\u0105ce zg\u0142osze\u0144:\n\nka\u017cdy przedmiot nale\u017cy zakwalifikowa\u0107 do danego bloku UBPO: obcoj\u0119zyczny, humanistyczno-spo\u0142eczny lub innowacyjny\n\nprzedmiotowi z bloku humanistyczno-spo\u0142ecznego nale\u017cy przypisa\u0107 poziom studi\u00f3w, na kt\u00f3rym b\u0119dzie realizowany\n\ndla ka\u017cdego przedmiotu nale\u017cy okre\u015bli\u0107 wymiar godzinowy zaj\u0119\u0107 wraz ze wskazaniem ich formy\n\nZakres wymaganych informacji zawieraj\u0105 formularze zg\u0142oszeniowe:\n\nPunktacja ECTS:\n\nFormularz zg\u0142oszenia przedmiotu zawiera rubryk\u0119, w kt\u00f3rej nale\u017cy wskaza\u0107 proponowan\u0105 liczb\u0119 punkt\u00f3w ECTS przypisan\u0105 nowemu przedmiotowi, przy czym nale\u017cy mie\u0107 na uwadze na uwadze przed wszystkim zapisy Zarz\u0105dzenia Rektora ws. UBPO (\u00a76 ust. 4 pkt 3) oraz poni\u017csze wytyczne przyj\u0119te przez RPPO. Je\u017celi dany przedmiot stanowi element programu studi\u00f3w obowi\u0105zuj\u0105cego na danym kierunku, poziomie i profilu kszta\u0142cenia w\u00f3wczas przyjmuje si\u0119 tak\u0105 liczb\u0119 punkt\u00f3w ECTS, jaka wynika z tego programu studi\u00f3w.\n\nwytyczne dotycz\u0105ce przyznawania punkt\u00f3w ECTS przedmiotom z UBPO\n\nAktualne potrzeby blok\u00f3w UBPO:\n\nblok obcoj\u0119zyczny: przedmioty z dziedziny ICTs (informatycznych) o wymiarze godz. 28 godz. \u2013 30 godz. za 4 ECTS. \nPropozycje mo\u017cna zg\u0142asza\u0107 do 14 lutego 2025 r.\n\nblok innowacyjny:\n propozycje mo\u017cna zg\u0142asza\u0107 do 14 lutego 2025\u00a0r.\n Informacje o wymaganiach, jakie powinny spe\u0142nia\u0107 propozycje, znajduj\u0105 si\u0119 w \nwytycznych.\n\nZobacz prezentacj\u0119 dot. funkcjonowania bloku innowacyjnego\n\nblok humanistyczno-spo\u0142eczny: przedmioty za 2 ECTS dla I lub II stopnia studi\u00f3w.\n\nW przypadku ch\u0119ci zg\u0142oszenia propozycji nale\u017cy j\u0105 przes\u0142a\u0107 w terminach:\n\ndo 29\u00a0listopada\n\n2024 r. \n\u2013\u00a0dla przedmiot\u00f3w, kt\u00f3re mog\u0142yby znale\u017a\u0107 si\u0119 w ofercie UBPO pocz\u0105wszy od semestru letniego 2024/2025\n\ndo 30 kwietnia\n\n2025 r. \n\u2013\u00a0dla przedmiot\u00f3w, kt\u00f3re mog\u0142yby znale\u017a\u0107 si\u0119 w ofercie UBPO pocz\u0105wszy od semestru zimowego 2025/2026.\n\nStopka\n\nKana\u0142 AGH w serwisie YouTube\nFanpage AGH w serwisie Facebook\nFanpage AGH w serwisie Linkedin\nKana\u0142 AGH w serwisie Twitter\nFanpage AGH w serwisie Instagram\nFanpage AGH w serwisie Tiktok\n\nBack", "metadata": {"url": "https://www.cok.agh.edu.pl/ubpo/procedura-zglaszania-nowych-przedmiotow", "title": " Procedura zg\u0142aszania nowych przedmiot\u00f3w -- Centrum Obs\u0142ugi Kszta\u0142cenia AGH ", "depth": 3, "duplicate": false, "content_hash": "f80ab83bef20f8ecc8455d0b87c9b02a", "word_count": 510, "headings": [{"level": 1, "text": "Procedura zg\u0142aszania nowych przedmiot\u00f3w"}, {"level": 2, "text": "Zg\u0142aszanie propozycji oraz w\u0142\u0105czanie przedmiot\u00f3w do UBPO odbywa si\u0119 wg poni\u017cszej procedury:"}, {"level": 3, "text": "Wymagania dotycz\u0105ce zg\u0142osze\u0144:"}, {"level": 3, "text": "Zakres wymaganych informacji zawieraj\u0105 formularze zg\u0142oszeniowe:"}, {"level": 3, "text": "Punktacja ECTS:"}, {"level": 3, "text": "Aktualne potrzeby blok\u00f3w UBPO:"}, {"level": 2, "text": "Stopka"}]}}