{"content": "#  Indywidualny Plan Kszta\u0142cenia -- Szko\u0142a Doktorska AGH \n\nURL: https://www.sd.agh.edu.pl/doktoranci/realizacja-przedmiotu-poza-sd-agh\nCrawled: 2025-03-19 21:38:56\n\nPrzejd\u017a do tre\u015bci\n\nPrzejd\u017a do stopki\n\n Indywidualny Plan Kszta\u0142cenia \n\nZgodnie z art. 204 ust. 3 Ustawy Prawo o szkolnictwie wy\u017cszym i nauce, na wniosek doktoranta kszta\u0142cenie mo\u017ce by\u0107 zawieszone na okres odpowiadaj\u0105cy czasowi trwania urlopu macierzy\u0144skiego, urlopu na warunkach urlopu macierzy\u0144skiego, urlopu ojcowskiego oraz urlopu rodzicielskiego, okre\u015blonych w ustawie z dnia 26 czerwca 1974 r. \u2013 Kodeks pracy.\n\nW okresie zawieszenia kszta\u0142cenia do ustalenia wysoko\u015bci stypendium doktoranckiego stosuje si\u0119 odpowiednio przepisy dotycz\u0105ce ustalania zasi\u0142ku macierzy\u0144skiego, z tym \u017ce przez podstaw\u0119 wymiaru zasi\u0142ku rozumie si\u0119 wysoko\u015b\u0107 miesi\u0119cznego stypendium doktoranckiego, przys\u0142uguj\u0105cego w dniu z\u0142o\u017cenia wniosku o zawieszenie.\u00a0\n\nWniosek o zawieszenie kszta\u0142cenia\n.\n\nZgodnie z art. \u00a726 pkt \u00a04.\u00a0Regulaminu Szko\u0142y Doktorskiej AGH: \u00a0Doktorant ma obowi\u0105zek z\u0142o\u017cenia o\u015bwiadczenia o podj\u0119ciu zawieszonego kszta\u0142cenia w terminie 14 dni od dnia zako\u0144czenia okresu zawieszenia kszta\u0142cenia. Niez\u0142o\u017cenie o\u015bwiadczenia w tym terminie uznaje si\u0119 za rezygnacj\u0119 z kszta\u0142cenia w Szkole.\n\nO\u015bwiadczenie o powrocie do kszta\u0142cenia po zawieszeniu kszta\u0142cenia.\n\nZgodnie z \u00a76 Programu kszta\u0142cenia w Szkole Doktorskiej AGH, Dyrektor Szko\u0142y mo\u017ce wyrazi\u0107 zgod\u0119 na uczestnictwo doktoranta w module prowadzonym na innej uczelni, w tym zagranicznej i na wprowadzenie modu\u0142u do Indywidualnego Planu Kszta\u0142cenia.\n\nWniosek\n kierowany \ndo Z-cy Dyrektora - prof. dr hab. in\u017c. \u0141ukasza Madeja \npowinien zawiera\u0107:\n\nnazw\u0119 modu\u0142u,\n\nnazw\u0119 uczelni realizuj\u0105cej dany modu\u0142,\n\nuzasadnienie.\n\nDo wniosku nale\u017cy do\u0142\u0105czy\u0107 wydruk systemowy z opisem merytorycznym modu\u0142u i przypisan\u0105 mu liczb\u0105 pkt ECTS oraz pisemn\u0105 zgod\u0119 uczelni przyjmuj\u0105cej na uczestnictwo doktoranta SD AGH w zaj\u0119ciach.\n\nW sk\u0142ad bloku dydaktycznego, kt\u00f3ry przygotowuje do pracy w charakterze nauczyciela akademickiego, wchodz\u0105 \nmodu\u0142 Doskonalenie dydaktyczne\n w wymiarze 41 godzin i 4 punkt\u00f3w ECTS oraz \npraktyki dydaktyczne\n. Praktyki realizowane s\u0105 w formie prowadzenia zaj\u0119\u0107 lub wsp\u00f3\u0142uczestniczenia w prowadzeniu zaj\u0119\u0107 w wymiarze nieprzekraczaj\u0105cym 60 godzin. Doktorant mo\u017ce rozpocz\u0105\u0107 realizacj\u0119 Bloku Dydaktycznego w 2, 4 lub 6 semestrze kszta\u0142cenia w Szkole Doktorskiej.\n\nDoskonalenie dydaktyczne sk\u0142ada si\u0119 z kursu dydaktycznego (32 h) prowadzonego w semestrze 2 (4 lub 6) oraz hospitacji (9h) realizowanych w semestrze 3 (5 lub 7).\n\nZaliczenie kursu dydaktycznego uprawnia do odbycia hospitacji. Istnieje mo\u017cliwo\u015b\u0107 realizacji hospitacji wcze\u015bniej ale po uko\u0144czeniu kursu dydaktycznego (czyli uzyskaniu zaliczenia z tego przedmiotu). Od semestru 2 (4 lub 6) doktoranci mog\u0105 asystowa\u0107 w prowadzeniu zaj\u0119\u0107. 60 godzin praktyk powinno by\u0107 wypracowane w ci\u0105gu dw\u00f3ch semestr\u00f3w 2 i 3 ( 4,5 lub 6,7).\n\nOcena ko\u0144cowa i uzyskanie certyfikatu nast\u0119puje w 3 semestrze (5 lub 7) po uzyskaniu wszystkich zalicze\u0144 cz\u0105stkowych, tj. kursu dydaktycznego, praktyk oraz hospitacji.\n\nStopka\n\nBiblioteka G\u0142\u00f3wna\n\nOchrona danych osobowych\n\nStrona g\u0142\u00f3wna AGH\n\nInicjatywa Doskona\u0142o\u015bci \u2013 Uczelnia Badawcza\n\nSzko\u0142a Doktorska AGH\nbud. A3, I p., pok. 118\nal. Mickiewicza 30\n30-059 Krak\u00f3w\n\nDziekanat\n E-mail: phd@agh.edu.pl\n Tel. +48 12 617 56 13\n Tel. +48 12 617 56 11\n Tel. +48 12 617 56 14\n Obs\u0142uga bezpo\u015brednia i telefoniczna doktorant\u00f3w:\n poniedzia\u0142ek - nieczynne\n wtorek-pi\u0105tek - 9:00-13:00\n\nSekretariat\n E-mail: sdbiuro@agh.edu.pl\n Tel. +48 12 617 56 12\n\nBack", "metadata": {"url": "https://www.sd.agh.edu.pl/doktoranci/realizacja-przedmiotu-poza-sd-agh", "title": " Indywidualny Plan Kszta\u0142cenia -- Szko\u0142a Doktorska AGH ", "depth": 3, "duplicate": false, "content_hash": "1b3b1147048781485260e5d57f0b41e4", "word_count": 466, "headings": [{"level": 1, "text": "Indywidualny Plan Kszta\u0142cenia"}, {"level": 2, "text": "Stopka"}]}}