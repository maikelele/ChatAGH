{"content": "#  Social Media & Content Marketing -- Studia podyplomowe \n\nURL: https://podyplomowe.agh.edu.pl/oferta-studiow-podyplomowych/social-media\nCrawled: 2025-03-19 21:16:27\n\nPrzejd\u017a do tre\u015bci\n\nPrzejd\u017a do stopki\n\n Social Media & Content Marketing \n\nCelem studi\u00f3w podyplomowych z marketingu internetowego Social Media & Content Marketing jest wykszta\u0142cenie profesjonalist\u00f3w w dziedzinie marketingu w mediach cyfrowych \u2013 os\u00f3b, kt\u00f3re b\u0119d\u0105 obejmowa\u0107 takie stanowiska jak:\n\nsocial media manager lub social media specialist,\n\npaid media specialist,\n\ncontent designer,\n\nspecjalista digital marketingu,\n\ncommunity manager,\n\ngrowth marketing manager,\n\nstrateg marketingowy wyspecjalizowany w komunikacji w digitalu,\n\nkreatywny pracownik dzia\u0142u marketingu lub agencji (reklamowych, interaktywnych, PR, social media).\n\nStudia pozwalaj\u0105 uczestnikom zdoby\u0107 wiedz\u0119 oraz praktyczne umiej\u0119tno\u015bci z zakresu marketingu internetowego (digital marketing), ze szczeg\u00f3lnym naciskiem na social media marketing, content marketing oraz strategi\u0119 komunikacji.\n\nDzi\u0119ki solidnemu przygotowaniu absolwentki i absolwenci kierunku:\n\nsprawnie poruszaj\u0105 si\u0119 w obszarze medi\u00f3w cyfrowych,\n\nznaj\u0105\u00a0i rozumiej\u0105 trendy marketingowe,\n\nplanuj\u0105 skuteczn\u0105 komunikacj\u0119 marek,\n\ntworz\u0105 warto\u015bciowy content \u2013 teksty, video i grafiki,\n\nznaj\u0105 podstawy zarz\u0105dzania projektami,\n\nobserwuj\u0105 i skutecznie moderuj\u0105 dyskusj\u0119 w sieci,\n\nplanuj\u0105 i realizuj\u0105 p\u0142atne kampanie w mediach spo\u0142eczno\u015bciowych,\n\nefektywnie promuj\u0105 w nich marki, firmy, instytucje oraz w\u0142asn\u0105 osob\u0119.\n\n Dlaczego warto? \n\nJako uczestnik lub uczestniczka kierunku Social Media & Content Marketing:\n\nzdob\u0119dziesz praktyczn\u0105, aktualn\u0105 wiedz\u0119 \u2013 program studi\u00f3w jest co edycj\u0119 aktualizowany i dostosowywany do najnowszych trend\u00f3w w bran\u017cy oraz potrzeb wsp\u00f3\u0142czesnego rynku pracy,\n\npoznasz szerokie spektrum temat\u00f3w, kt\u00f3rym po\u015bwi\u0119cone zosta\u0142y studia: marketing internetowy, reklama, a w szczeg\u00f3lno\u015bci social media i content marketing,\n\nwe\u017amiesz udzia\u0142 w zaj\u0119ciach prowadzonych przez osoby, kt\u00f3re s\u0105 praktykami i ekspertami w swoich dziedzinach, a jednocze\u015bnie do\u015bwiadczonymi szkoleniowcami,\n\nrozwiniesz swoje umiej\u0119tno\u015bci dzi\u0119ki zaj\u0119ciom w formie warsztat\u00f3w i konwersatori\u00f3w,\n\nzamiast teoretycznej pracy dyplomowej przygotujesz praktyczn\u0105 strategi\u0119 komunikacji dla wybranej przez siebie marki (np. Twojej firmy); zostanie ona oceniona i skomentowana przez uznanych specjalist\u00f3w z bran\u017cy,\n\nrozwiniesz sie\u0107 kontakt\u00f3w \u2013 poznasz prowadz\u0105cych oraz pozosta\u0142ych uczestnik\u00f3w studi\u00f3w,\n\nwe\u017amiesz udzia\u0142 w imprezach integruj\u0105cych,\n\notrzymasz dost\u0119p do dodatkowych materia\u0142\u00f3w i narz\u0119dzi (np. darmowy dost\u0119p do SentiOne na czas studi\u00f3w).\n\n Projekt dyplomowy \n\nNic tak dobrze nie sprawdza i utrwala wiedzy jak praktyka. W\u0142a\u015bnie dlatego naszych studi\u00f3w podyplomowych nie wie\u0144czy egzamin w formie testu, tylko prezentacja przygotowanych przez studentki i student\u00f3w strategii komunikacji. Dzi\u0119ki temu:\n\nprze\u0142o\u017cysz wiedz\u0119 z zaj\u0119\u0107 na konkretny, praktyczny przypadek \u2013 wybran\u0105 przez Ciebie mark\u0119,\n\nstworzysz rozwi\u0105zania, kt\u00f3re mo\u017cesz rzeczywi\u015bcie wykorzysta\u0107 \u2013 w Twojej firmie, organizacji czy instytucji; by\u0107 mo\u017ce stan\u0105 si\u0119 one przepustk\u0105 do nowych szans w Twojej karierze,\n\nopracujesz dokument, kt\u00f3rym mo\u017cesz pochwali\u0107 si\u0119 w firmie lub przysz\u0142emu pracodawcy,\n\notrzymasz konkretne wsparcie w pracy nad projektem: program studi\u00f3w zosta\u0142 tak zaprojektowany, by sukcesywnie wprowadza\u0107 Ci\u0119 w kolejne zagadnienia zwi\u0105zane ze strategi\u0105; opr\u00f3cz zaj\u0119\u0107 odbywa\u0107 si\u0119 b\u0119d\u0105 uzupe\u0142niaj\u0105ce seminaria, podczas kt\u00f3rych krok po kroku wdro\u017cysz si\u0119 w prace nad strategi\u0105 komunikacji,\n\notrzymasz cenn\u0105 informacj\u0119 zwrotn\u0105 oraz wskaz\u00f3wki od z\u0142o\u017conej ze specjalist\u00f3w komisji, kt\u00f3ra pod koniec studi\u00f3w sprawdzi Tw\u00f3j projekt.\n\nW programie XX edycji przewidziane s\u0105 nast\u0119puj\u0105ce zaj\u0119cia*:\n\nWprowadzenie do studiowania: program studi\u00f3w, \u0107wiczenia integracyjne i podsumowanie \u2013 Adrian Gamo\u0144\n\nKomunikacja w mediach spo\u0142eczno\u015bciowych \u2013 Maciej My\u015bliwiec\n\nStrategia komunikacji marki w mediach cyfrowych \u2013 Adrian Gamo\u0144\n\nContent Marketing. Strategia i dzia\u0142ania taktyczne \u2013 \u00a0\u0141ukasz G\u0105siorowski\n\nStrategia i marketing tre\u015bci na Facebooku \u2013 Rafa\u0142 Sowi\u0144ski\n\nReklama i analityka na Facebooku i Instagramie \u2013 Szymon Lisowski\n\nMarketing na autopilocie. AI w codziennej pracy marketera \u2013 Mateusz Cisowski\n\nIMarketing na Instagramie \u2013 Martyna Tarnawska\n\nTikTok marketing \u2013 B\u0142a\u017cej Serwotka\n\nPersonal branding, social selling i marketing na LinkedInie \u2013 Adrian Gamo\u0144\n\nVideo i YouTube marketing \u2013 Kamil Bolek\n\nX marketing (dawniej Twitter) \u2013 Dagmara Pakulska\n\nMarketing automation i e-mail marketing \u2014 Bart\u0142omiej Kl\u0105ska\u0142a\n\nAnaliza grupy docelowej \u00a0\u2014 Albert St\u0119clik\n\nInfluencer marketing \u2014 trendy i prowadzenie kampanii \u2013 Patrycja G\u00f3recka-Butora\n\nContent writing \u2013 teksty, AI, tone of voice \u2013 Rafa\u0142 Sowi\u0144ski\n\nTworzenie komunikat\u00f3w graficznych \u2013 Aleksandra D\u0105browska\n\nTworzenie tre\u015bci wideo \u2014 Jarek Tokarski\n\nProjektowanie komunikacji na podstawie mapy podr\u00f3\u017cy klienta \u2013 Katarzyna Wojciechowska\n\nStorytelling, czyli jak wykorzysta\u0107 opowie\u015b\u0107 w budowaniu marki \u2013 Adrian Gamo\u0144\n\nOd researchu do harmonogramu publikacji. Kreacja tre\u015bci w mediach spo\u0142eczno\u015bciowych \u2013 Rafa\u0142 Sowi\u0144ski\n\nGrowth marketing i planowanie lejk\u00f3w marketingowych - Bartek Szczepaniak\u00a0\n\nProwadzenie projekt\u00f3w digitalowych z perspektywy strategicznej\u00a0 \u2013 Agnieszka Kostelecka\n\nWprowadzenie do analizy i prognozowania trend\u00f3w w marketingu \u2013 Martyna Tarnawska\n\nAI w Marketingu - wprowadzenie \u2013 Ma\u0142gorzata Wojtowicz\n\nKoszty dzia\u0142a\u0144 reklamowych \u2013 Agnieszka Rutkowska\n\nKomunikacja B2B w mediach cyfrowych \u2013 Marcin Pluskota\n\nWst\u0119p do SEM (Google Ads + SEO) z elementami analityki - Krzysztof Marzec\n\nSztuka wyst\u0105pie\u0144 i prezentacji publicznych online i offline \u2013 Adrian Gamo\u0144\n\nSeminarium projektowe. Strategia komunikacji marki krok po kroku \u2013 Adrian Gamo\u0144\n\nProjekt marketingowy, prezentacja i ewaluacje \u2013 Agnieszka Kostelecka, Rafa\u0142 Sowi\u0144ski, Adrian Gamo\u0144 i dr Dorota \u017buchowska-Skiba\n\n*Kadra mo\u017ce w trakcie roku ulec niewielkim zmianom (np. z przyczyn losowych, zdrowotnych).\n\n Terminy spotka\u0144 podczas XX edycji:\n\nI zjazd: 22-23 marca 2025 (stacjonarnie)\n II zjazd: 5-6 kwietnia 2025 (online)\n III zjazd: 26-27 kwietnia 2024 (online)\n IV zjazd: 10-11 maja 2024 (online)\n V zjazd: 31 maja - 1 czerwca 2024 (stacjonarne)\n VI zjazd: 21-22 czerwca 2025 (online)\n VII zjazd: 20-21 wrze\u015bnia 2025 (online)\n VIII zjazd: 4-5 pa\u017adziernika 2025 (stacjonarnie)\n IX zjazd: 25-26 pa\u017adziernika 2025 (online)\n X zjazd: 15-16 listopada 2025 (online)\n XI zjazd: 29-30 listopada 2025 (stacjonarne)\n XII zjazd: 13-14 grudnia 2025 (online)\n XIII zjazd: 24 stycznia 2026 (stacjonarnie)\n Z racji dobrych do\u015bwiadcze\u0144 zaj\u0119\u0107 w formie online z poprzednich edycji proponujemy mieszan\u0105 formu\u0142\u0119 zaj\u0119\u0107 w XX edycji:\n\npierwszy, pi\u0105ty, \u00f3smy jedenasty i trzynasty zjazd odb\u0119d\u0105 si\u0119 stacjonarnie\u00a0(offline) w Krakowie\n\npozosta\u0142e zjazdy przyjm\u0105 form\u0119 zaj\u0119\u0107 online\n\nProgram naszych studi\u00f3w z zakresu digital marketing, Social Media & Content Marketing, jest dostosowany do potrzeb os\u00f3b, kt\u00f3re pracuj\u0105 w obszarze szeroko rozumianego marketingu (w tym zw\u0142aszcza marketingu internetowego) lub wi\u0105\u017c\u0105 z nim swoj\u0105 przysz\u0142o\u015b\u0107 \u2013 mi\u0119dzy innymi:\n\nabsolwentek i absolwent\u00f3w szk\u00f3\u0142 wy\u017cszych, kt\u00f3rzy chc\u0105 pracowa\u0107 w agencjach digitalowych b\u0105d\u017a PR, w dzia\u0142ach marketingu firm lub prowadzi\u0107 w\u0142asn\u0105 dzia\u0142alno\u015b\u0107,\n\nos\u00f3b pracuj\u0105cych w agencjach kreatywnych (szczeg\u00f3lnie PR, reklamowych, digital i social media), kt\u00f3re s\u0105 zdecydowane podnie\u015b\u0107 swoje umiej\u0119tno\u015bci i kompetencje w zakresie marketingu w internecie,\n\nos\u00f3b pracuj\u0105cych w dzia\u0142ach marketingu i kieruj\u0105cych nimi, kt\u00f3re chc\u0105 wykorzysta\u0107 potencja\u0142 komunikacji w mediach cyfrowych do sprzeda\u017cy, promocji, budowy dobrego wizerunku oraz obs\u0142ugi klienta,\n\nw\u0142a\u015bcicielek i w\u0142a\u015bcicieli firm, kt\u00f3rzy chc\u0105 skorzysta\u0107 z medi\u00f3w cyfrowych dla rozwoju swoich biznes\u00f3w,\n\nos\u00f3b pracuj\u0105cych w instytucjach pa\u0144stwowych, samorz\u0105dowych oraz organizacjach po\u017cytku publicznego, kt\u00f3re odpowiadaj\u0105 za ich obecno\u015b\u0107 w mediach cyfrowych.\n\nUwaga! Studia skierowane s\u0105 do os\u00f3b z minimalnym do\u015bwiadczeniem z zakresu marketingu, sprzeda\u017cy b\u0105d\u017a PRu. Je\u015bli jednak nie masz do\u015bwiadczenia w bran\u017cy marketingowej czy reklamowej, to wci\u0105\u017c mo\u017cesz skorzysta\u0107 z naszego kierunku \u2013 uczestnictwo b\u0119dzie wymaga\u0107 od Ciebie nieco wi\u0119cej samodzielnej pracy (lektury zaproponowanych ksi\u0105\u017cek i opracowa\u0144 oraz systematycznego utrwalania wiedzy po zaj\u0119ciach).\n\nNiezale\u017cnie od tego, czy zamierzasz:\n\npracowa\u0107 w agencji kreatywnej lub dziale marketingu,\n\nzarz\u0105dza\u0107 zespo\u0142em digital marketingu,\n\nprowadzi\u0107 w\u0142asn\u0105 firm\u0119 i rozwija\u0107 jej marketing internetowy,\n\nobs\u0142ugiwa\u0107 i promowa\u0107 sklep online,\n\nkreowa\u0107 mark\u0119 osobist\u0105 poprzez bloga, vloga lub profile w mediach spo\u0142eczno\u015bciowych\n\nna naszym kierunku zdob\u0119dziesz praktyczne umiej\u0119tno\u015bci oraz wiedz\u0119, kt\u00f3re umo\u017cliwi\u0105 Ci w\u0142a\u015bciwe zrozumienie ca\u0142ego spektrum marketingu internetowego oraz osi\u0105ganie cel\u00f3w biznesowych przy jego pomocy.\n\nCzas trwania:\n 2 semestry (III 2025 - II 2026)\n (pierwszy zjazd 22 \u2013 23 III 2025 r. ostatni zjazd 26 I 2026 r.)\n\nTryb zg\u0142osze\u0144:\n o przyj\u0119ciu na studia decyduje kolejno\u015b\u0107 zg\u0142osze\u0144 i wp\u0142at na konto\n\nLiczba miejsc:\n 35\n\nMiejsce zg\u0142osze\u0144:\n\nRekrutacja na studia jest mo\u017cliwa po zarejestrowaniu si\u0119 do systemu IRK:\u00a0\nSocial Media & Content Marketing - IRK\n\nKontakt:\n mailowo: \nzuchowska@agh.edu.pl\n\n telefonicznie: 600 053 293\n mailowo: \npwalotek@agh.edu.pl\n\n telefonicznie: 12 617 43 57\n\nInformacji w sprawie programu studi\u00f3w udziela Adrian Gamo\u0144 (www.adriangamon.com) \u2013\n skontaktuj si\u0119 z nim:\n mailowo: \ncontact@adriangamon.com\n\n telefonicznie: 511 153 666,\n na LinkedInie: \nwww.linkedin.com/in/adriangamon\n\nTermin zg\u0142osze\u0144:\n 13 I 2025 - 21 III 2025\n\nOp\u0142aty:\n 6 000 z\u0142 (p\u0142atno\u015b\u0107 mo\u017cliwa w dw\u00f3ch r\u00f3wnych ratach po 3 000 z\u0142)\n\nDodatkowe informacje:\n Zaj\u0119cia odbywaj\u0105 si\u0119 w soboty i niedziele \u2013 \u015brednio 8 godz. dydaktycznych ka\u017cdego dnia (po 45 minut).\n Warunkiem uko\u0144czenia studi\u00f3w podyplomowych jest zaliczenie kurs\u00f3w modu\u0142owych w czasie trwania studi\u00f3w i opracowanie projektu komunikacji marki w mediach cyfrowych. Wymagana jest obecno\u015b\u0107 na zaj\u0119ciach.\n Absolwenci uzyskaj\u0105 \u015bwiadectwo po\u015bwiadczaj\u0105ce uko\u0144czenie studi\u00f3w w Akademii G\u00f3rniczo-Hutniczej im. Stanis\u0142awa Staszica w Krakowie.\n\nWi\u0119cej informacji na temat studi\u00f3w:\n Studia uruchamiane s\u0105 co semestr, informacje na temat rekrutacji oraz samych studi\u00f3w mo\u017cna znale\u017a\u0107 na Facebooku www.facebook.com/studiasocialmedia oraz na stronie Wydzia\u0142u.\n\ndyplom uko\u0144czenia studi\u00f3w wy\u017cszych\u00a0\n\napostille lub legalizacja dyplomu uzyskanego poza Polsk\u0105 (je\u015bli dotyczy)\n\nformularz zg\u0142oszeniowy (wygenerowany z systemu IRK)\n\nt\u0142umaczenie na j\u0119zyk polski dokument\u00f3w wydanych w innym j\u0119zyku ni\u017c j\u0119zyk polski\n\nO ostatecznym zapisie decyduje kolejno\u015b\u0107 wp\u0142at (dane do przelewu przekazywane s\u0105 osobom, kt\u00f3re z\u0142o\u017cy\u0142y wymagane dokumenty rejestracyjne w systemie IRK).\n\nDokumenty wymagane do wpisu na studia:\n\no\u015bwiadczenie o zapoznaniu si\u0119 z regulaminem studi\u00f3w podyplomowych (do pobrania po zalogowaniu w systemie IRK w zak\u0142adce Zg\u0142oszenia rekrutacyjne pod przyciskiem \u201eDokumenty i dalsze kroki\u201d)\n\npo\u015bwiadczenie wniesienia op\u0142aty za pierwszy semestr studi\u00f3w\n\nUwaga: \npierwsze\u0144stwo w zapisie na dan\u0105 edycj\u0119 studi\u00f3w maj\u0105 osoby, kt\u00f3re nie dosta\u0142y si\u0119 na kierunek podczas poprzedniej rekrutacji z powodu wyczerpania limitu miejsc pomimo dostarczenia kompletu dokument\u00f3w (decyduje kolejno\u015b\u0107 nap\u0142ywania zg\u0142osze\u0144).\n\nStopka\n\nOferta studi\u00f3w podyplomowych\n\nDokumenty dla kandydat\u00f3w\n\nInformacje dla organizator\u00f3w\n\nKursy i szkolenia (IFK)\n\nBack", "metadata": {"url": "https://podyplomowe.agh.edu.pl/oferta-studiow-podyplomowych/social-media", "title": " Social Media & Content Marketing -- Studia podyplomowe ", "depth": 2, "duplicate": false, "content_hash": "640597972a51548e3037e3c9c1814fbe", "word_count": 1471, "headings": [{"level": 1, "text": "Social Media & Content Marketing"}, {"level": 2, "text": "Stopka"}]}}