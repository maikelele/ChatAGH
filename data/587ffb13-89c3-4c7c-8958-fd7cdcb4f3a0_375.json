{"content": "27\nBiuletyn AGHpRaCoWNiC y   \nAntoni Maria Emilian J\u00f3zef Franciszek Hobor-\nski urodzi\u0142 si\u0119 1 kwietnia 1879 roku w Tarnowie, w rodzinie oficera armii austriackiej, za\u015b matka mia\u0142a niemieckie pochodzenie. Do gimnazjum ucz\u0119szcza\u0142 w rodzinnym mie\u015bcie, ju\u017c wtedy ujawni\u0142 niezwyk\u0142e zdolno\u015bci matematyczne. Po maturze w 1897 roku podj\u0105\u0142 studia matematycz-no-fizyczne na Uniwersytecie Jagiello\u0144skim. Jako student wyr\u00f3\u017cnia\u0142 si\u0119 niezwyk\u0142\u0105 sumienno\u015bci\u0105 oraz d\u0105\u017ceniem do kszta\u0142cenia si\u0119 poza wyk\u0142adami. Potwierdzeniem tego jest fakt, i\u017c w 1900 roku reaktywowa\u0142 za\u0142o\u017cone w 1893 roku K\u00f3\u0142ko Matema-tyczno-Fizyczne Uczni\u00f3w UJ i stoj\u0105c na jego czele, o\u017cywi\u0142 nies\u0142ychanie dzia\u0142alno\u015b\u0107 naukow\u0105 ko\u0142a.Jego kariera naukowa nie przebiega\u0142a \u0142atwo i szybko, a instytucja asystent\u00f3w w\u00f3wczas nie by\u0142a prawie znana. Absolwent uniwersytetu mu-sia\u0142 z regu\u0142y zosta\u0107 nauczycielem szko\u0142y \u015bredniej. Tak te\u017c by\u0142o i w jego przypadku. Po uko\u0144czeniu studi\u00f3w w 1901 roku rozpocz\u0105\u0142 prac\u0119, jako nauczy-ciel szk\u00f3\u0142 \u015brednich. Do 1919 roku pracowa\u0142 w kilku szko\u0142ach, mi\u0119dzy innymi w Krakowie, Tarnowie, Ja\u015ble, Brze\u017canach, Nowym S\u0105czu i od 1907 roku znowu w Krakowie. W listopadzie 1903 roku z\u0142o\u017cy\u0142 pa\u0144stwowy egzamin nauczycielski z matematyki i fizyki. Mimo w\u0119dr\u00f3wki po prowincji nie zanie-cha\u0142 pracy naukowej, ca\u0142y czas wolny po\u015bwi\u0119ca\u0142 dokszta\u0142caniu si\u0119. Czyni\u0142 to z tak\u0105 gorliwo\u015bci\u0105, \u017ce doprowadzi\u0142 do bardzo powa\u017cnego uszkodzenia wzroku. Jedn\u0105 z przyczyn by\u0142 r\u00f3wnie\u017c brak o\u015bwie-tlenia elektrycznego. Efektem tej pracy by\u0142o pod-j\u0119cie tematu pracy doktorskiej u prof. Stanis\u0142awa Zaremby. 26 czerwca 1908 roku na podstawie rozprawy \u201eO ca\u0142kowaniu r\u00f3wnania r\u00f3\u017cniczkowego v\nt = vxx + vyy\u201d uzyska\u0142 stopie\u0144 doktora filozofii na \nUniwersytecie Jagiello\u0144skim. W tym samym roku uda\u0142 si\u0119 na roczny pobyt w Pary\u017cu, gdzie w 1909 roku uzyska\u0142 na Sorbonie licencjat nauk \u015bcis\u0142ych z zakresu matematyki. Swoje studia zagraniczne kontynuowa\u0142 w dalszym ci\u0105gu sp\u0119dzaj\u0105c nast\u0119pny rok w Getyndze, gdzie s\u0142ucha\u0142 wyk\u0142ad\u00f3w Felixa Christiana Kleina i Davida Hilberta. Pod wp\u0142y-wem wyk\u0142ad\u00f3w Hilberta zaczy\u0105\u0142 interesowa\u0107 si\u0119 r\u00f3wnaniami ca\u0142kowymi. Kilka lat p\u00f3\u017aniej og\u0142osi\u0142 z tego zakresu kilka prac oraz skrypt. Po powrocie z zagranicy dalej uczy\u0142 w V Gimnazjum w Krakowie, a w 1911 roku obj\u0105\u0142 wyk\u0142ady zlecone na Uniwersytecie Jagiello\u0144skim. Pocz\u0105tkowo wyk\u0142ada\u0142 geometri\u0119 wykre\u015bln\u0105, potem arytmetyk\u0119 teoretyczn\u0105, zanim nie ustali\u0142 geometrii r\u00f3\u017cnicz-kowej, jako swojego g\u0142\u00f3wnego kierunku bada\u0144. W 1912 roku na podstawie pracy \u201eO pewnym zastosowaniu zasady najmniejszych warto\u015bci\u201d uzyska\u0142 habilitacj\u0119 na UJ. By\u0142 jednym z szesnastu cz\u0142onk\u00f3w-za\u0142o\u017cycieli Polskiego Towarzystwa Ma-tematycznego, powsta\u0142ego 2 kwietnia 1919 roku, w kt\u00f3rym aktywnie dzia\u0142a\u0142 do wybuchu wojny, b\u0119d\u0105c mi\u0119dzy innymi jego wiceprezesem.W 1914 roku Komitet Organizacyjny Akademii G\u00f3rniczej w Krakowie powo\u0142a\u0142 go na profesora matematyki. W\u015br\u00f3d kilku pierwszych powo\u0142anych w drodze konkursu profesor\u00f3w, Hoborski nie mia\u0142 r\u00f3wnego sobie konkurenta. Niestety wybuch I wojny \u015bwiatowej uniemo\u017cliwi\u0142 realizacj\u0119 plan\u00f3w otwarcia akademii. Dopiero 25 kwietnia 1919 roku otrzyma\u0142 nominacj\u0119 na zwyczajnego profesora matematyki AG i zosta\u0142 r\u00f3wnocze\u015bnie cz\u0142onkiem Komitetu Organizacyjnego uczelni. Na pierwszym posiedzeniu profesor\u00f3w AG, kt\u00f3re odby\u0142o si\u0119 w czerwcu 1919 roku, zosta\u0142 wybrany dziekanem Wydzia\u0142u G\u00f3rniczego, a w grudniu zosta\u0142 miano-wany zast\u0119pc\u0105 rektora akademii. Po uruchomie-niu I roku studi\u00f3w w AG, ca\u0142y ci\u0119\u017car prowadzenia spraw nowej uczelni, w ci\u0119\u017ckim okresie po I woj-nie \u015bwiatowej, spoczywa\u0142 g\u0142\u00f3wnie na nim. \nWe wrze\u015bniu 1920 roku zosta\u0142 \npowo\u0142any na stanowisko Rektora AG \ni sprawowa\u0142 t\u0119 funkcj\u0119 przez trzy lata. \nBy\u0142 pierwszym rektorem Akademii \nG\u00f3rniczej, gdy\u017c pierwotnie mianowany \nna to stanowisko prof.  Stanis\u0142aw \nP\u0142u\u017ca\u0144ski, nigdy funkcji tej nie \nobj\u0105\u0142. Na podstawie zachowanych \ndokument\u00f3w mo\u017cna stwierdzi\u0107, \u017ce \nHoborski od 1 lipca 1919 roku spe\u0142nia\u0142 \nczynno\u015bci rektorskie. \nW okresie pe\u0142nienia w\u0142adzy rektorskiej i pod jego \nbezpo\u015brednim kierunkiem za\u0142atwiono wiele spraw o podstawowym znaczeniu dla akademii. Mi\u0119dzy Poczet rektor\u00f3w Akademii G\u00f3rniczej i Akademii G\u00f3rniczo-Hutniczej \u2013 cz\u0119\u015b\u0107 I \nAntoni Hoborski\nrektor w latach 1920\u20131922Hieronim Sie\u0144ski  \nBiblioteka G\u0142\u00f3wna AGH\nRozpoczynamy nowy cykl wspomnie\u0144 i prezentacji rektor\u00f3w Akademii \nG\u00f3rniczej i p\u00f3\u017aniej Akademii G\u00f3rniczo-Hutniczej. Profesor\u00f3w, kt\u00f3rzy tworzyli i decydowali o naszej uczelni. Os\u00f3b, o kt\u00f3rych wielokrotnie mo\u017cemy powiedzie\u0107, \u017ce ich znamy i wiemy czego dokonali, a jednak czas zaciera pami\u0119\u0107, a my nie chcemy, \u017ceby si\u0119 tak dzia\u0142o, st\u0105d ten cykl i te prezentacje \u2013 zapraszamy do systematycznego studiowania naszej historii i codzienno\u015bci.\nfot. arch. BG AGH\nProfesor Antoni Hoborski \u2013 \npierwszy Rektor AG\n\n28 marzec 2020 nr 147aNToNi hoboRski REkT oR W la TaCh 1920\u20131922\ninnymi przezwyci\u0119\u017cono trudno\u015bci z lokalizacj\u0105 \nkatedr, sal wyk\u0142adowych i zakwaterowania stu-dent\u00f3w. W tym czasie uczelnia nie mia\u0142a jeszcze w\u0142asnego budynku. Zorganizowano i uruchomiono Wydzia\u0142 G\u00f3rniczy. W 1919 roku powo\u0142ano Kurato-rium Finansowe, kt\u00f3rego zadaniem by\u0142o zarz\u0105dza-nie funduszami, przekazanymi przez przemys\u0142 g\u00f3r-niczy na cele akademii. Przede wszystkim chodzi\u0142o o niesienie pomocy niezamo\u017cnym studentom. Z pieni\u0119dzy tych op\u0142acano pocz\u0105tkowo niekt\u00f3re etaty asystenckie. Pierwszym przewodnicz\u0105cym tego kuratorium by\u0142 A. Hoborski. Zrealizowano plan budowy gmachu g\u0142\u00f3wnego akademii przy al. Mickiewicza. Ju\u017c w 1922 roku przyst\u0105piono do wst\u0119pnych prac budowlanych. Przez pewien czas rektor Hoborski by\u0142 przewodnicz\u0105cym \u015bcis\u0142ego Komitetu ds. Budowy Gmachu AG. Wyst\u0105piono do w\u0142adz Krakowa z pro\u015bb\u0105 o zarezerwowanie teren\u00f3w przy al. Mickiewicza pod budow\u0119 dla akademii pawilon\u00f3w: hutniczego, maszynowego, elektrotechnicznego i przer\u00f3bki mechanicz-nej. W p\u00f3\u017aniejszych latach prof. Hoborski stale uczestniczy\u0142 w pracach r\u00f3\u017cnych komisji senackich uczelni: programowej, regulaminowej, pomocy akademickiej oraz dyscyplinarnej ds. student\u00f3w. W 1922 roku otrzyma\u0142 tytu\u0142 profesora Uniwersyte-tu Jagiello\u0144skiego, a w 1925 roku zaproponowano mu Katedr\u0119 Matematyki na tym\u017ce uniwersytecie. Zrezygnowa\u0142 jednak z tej propozycji nie chc\u0105c po-rzuca\u0107 Akademii G\u00f3rniczej. Prowadzi\u0142 jednak dalej dotychczasow\u0105 dzia\u0142alno\u015b\u0107 dydaktyczn\u0105 na UJ, wyk\u0142adaj\u0105c r\u00f3\u017cne dzia\u0142y geometrii r\u00f3\u017cniczkowej.Profesor Hoborski mia\u0142 wrodzone wybitne zdolno-\u015bci pedagogiczne. By\u0142 doskona\u0142ym wyk\u0142adowc\u0105, do wyk\u0142ad\u00f3w przygotowywa\u0142 si\u0119 bardzo starannie, wyg\u0142aszaj\u0105c je z du\u017c\u0105 swad\u0105 i zapa\u0142em. Kocha\u0142 m\u0142odzie\u017c i za sw\u00f3j obowi\u0105zek uwa\u017ca\u0142 w szczeg\u00f3l-no\u015bci opiek\u0119 nad wybijaj\u0105cymi si\u0119 uczniami. Kiedy w okresie I wojny \u015bwiatowej, ucz\u0105c w V Gimna-zjum w Krakowie, odkry\u0142 wyj\u0105tkowo uzdolnionych matematycznie uczni\u00f3w \u2013 Stanis\u0142awa Go\u0142\u0105ba i Tadeusza Piecha \u2013 p\u00f3\u017aniejszych profesor\u00f3w AGH, zorganizowa\u0142 dla nich bezinteresownie coniedziel-ne kilkugodzinne lekcje z matematyki wy\u017cszej. W p\u00f3\u017aniejszych latach zabiera\u0142 S. Go\u0142\u0105ba na swoje wyk\u0142ady w akademii. Dobrze si\u0119 zapowiadaj\u0105cym matematykom \u2013 S. Go\u0142\u0105bowi i W\u0142odzimierzowi Wronie \u2013 umo\u017cliwi\u0142 uzyskanie stypendi\u00f3w na stu-dia zagraniczne. Lubi\u0142 te\u017c przebywa\u0107 z m\u0142odzie\u017c\u0105. Ch\u0119tnie uczestniczy\u0142 w wycieczkach naukowych swoich student\u00f3w do kopal\u0144 i hut, chocia\u017c by\u0142o to dla niego, z powodu s\u0142abego wzroku, niezwykle m\u0119cz\u0105ce. \u015awietnie organizowa\u0142 proces dydaktycz-ny w prowadzonej katedrze. Na par\u0119 dni przed ka\u017cdymi \u0107wiczeniami robi\u0142 odpraw\u0119 z prowadz\u0105cy-mi zaj\u0119cia, podczas kt\u00f3rej omawia\u0142 ka\u017cde zadanie przeznaczone na \u0107wiczenia i do przerobienia w domu. \u0106wiczenia hospitalizowa\u0142 stale i bra\u0142 w nich czynny udzia\u0142. Doskonale rozumia\u0142 znacze-nie skrypt\u00f3w i podr\u0119cznik\u00f3w. Jednak\u017ce po I wojnie brak by\u0142o nowoczesnych podr\u0119cznik\u00f3w, zw\u0142aszcza do matematyki wy\u017cszej. Z w\u0142a\u015bciw\u0105 sobie energi\u0105 postanowi\u0142 temu zaradzi\u0107 wydaj\u0105c trzy pod-r\u0119czniki, trzy skrypty oraz instrukcj\u0119 do \u0107wicze\u0144 z aparatem r\u00f3\u017cniczkowania i ca\u0142kowania graficz-nego. Ju\u017c w pierwszym roku istnienia akademii jego wyk\u0142ady stenografowa\u0142 S. Go\u0142\u0105b. Sam skrypt ukaza\u0142 si\u0119 w 1920 roku. W sumie opublikowa\u0142 66 prac naukowych, w tym siedem skrypt\u00f3w i sie-dem podr\u0119cznik\u00f3w. Nale\u017cy zwr\u00f3ci\u0107 uwag\u0119 na trzy wa\u017cne pozycje w dorobku profesora, a mianowicie podr\u0119czniki: \nMatematyka wy\u017csza , Teoria krzywych  \noraz prac\u0119 Nowa teoria liczb niewymiernych . \nBy\u0142y to pierwsze polskie nowoczesne podr\u0119czniki matematyczne dla student\u00f3w wy\u017cszych szk\u00f3\u0142 technicznych. Skrypt \nTeoria powierzchni  zawie-\nfot. arch. BG AGHNadanie doktoratu honoris causa \nprof. E. Windakiewiczowi (stoi pierwszy od lewej) obok prof.  \nA. Hoborski \u2013 czerwiec 1936 rok\nfot. H. Sie\u0144ski\nTablica pami\u0105tkowa w budynku g\u0142\u00f3wnym AGH, A-0\n\n29 Biuletyn AGHaNToNi hoboRski REkT oR W la TaCh 1920\u20131922\nra\u0142 pierwszy w j\u0119zyku polskim wyk\u0142ad rachunku \ntensorowego, a w Teorii krzywych  konsekwentnie \nstosowa\u0142 metod\u0119 wektorow\u0105, co by\u0142o nowo\u015bci\u0105 w literaturze matematycznej. W 1930 roku w \u201ePrze-\ngl\u0105dzie G\u00f3rniczo-Hutniczym\u201d opublikowa\u0142 artyku\u0142 \u201eDziesi\u0119\u0107 lat Polskiej Akademii G\u00f3rniczej\u201d.\nProfesor pod wzgl\u0119dem charakteru \nprzedstawia\u0142 si\u0119 jako cz\u0142owiek \nwyj\u0105tkowy. By\u0142 wyr\u00f3\u017cniaj\u0105cym \nsi\u0119 pedagogiem i wyk\u0142adowc\u0105. \nSumienno\u015b\u0107 nie tylko w pracy \nnaukowej, ale w ca\u0142ej dzia\u0142alno\u015bci \n\u017cyciowej by\u0142a u niego cech\u0105 \ndominuj\u0105c\u0105. \nNie \u0142akn\u0105\u0142 \u017cadnych zaszczyt\u00f3w, nale\u017ca\u0142 do tych, \nkt\u00f3rych sukces ucznia radowa\u0142 wi\u0119cej ni\u017c w\u0142asny. Prostolinijny w post\u0119powaniu, przyst\u0119pny, by\u0142 bezkompromisowy w sprawach etycznych. Jed-nocze\u015bnie bardzo czu\u0142y, wra\u017cliwy i wyrozumia\u0142y na ludzkie nieszcz\u0119\u015bcie. Nie maj\u0105c w\u0142asnych dzieci, przeznacza\u0142 znaczne sumy pieni\u0119\u017cne na pomoc dla sierot i niezamo\u017cnych student\u00f3w. By\u0142 cz\u0142owiekiem skromnym, nie pragn\u0105\u0142 zaszczyt\u00f3w, ceni\u0142 ponad wszystko ciep\u0142\u0105 atmosfer\u0119 domu i spok\u00f3j do pracy. W 1937 roku za\u0142o\u017cy\u0142 czasopismo matematyczne \u201eOpuscula Mathematica\u201d i by\u0142 jego pierwszym redaktorem. Dzi\u0119ki temu tytu\u0142owi profesor ci\u0105gle jest obecny w \u015brodowisku uczel-nianym, gdy\u017c czasopismo dalej si\u0119 ukazuje, a od 2000 roku na ok\u0142adce widnieje portret za\u0142o\u017cyciela. W uznaniu licznych zas\u0142ug i osi\u0105gni\u0119\u0107 wyr\u00f3\u017cniony zosta\u0142: Krzy\u017cem Komandorskim Polonia Restituta Restituta, Medalem za D\u0142ugoletni\u0105 S\u0142u\u017cb\u0119, Me-dalem Dziesi\u0119ciolecia Odzyskanej Niepodleg\u0142o\u015bci. 30 pa\u017adziernika 1979 roku Senat Uniwersytetu Jagiello\u0144skiego jednomy\u015blna uchwa\u0142\u0105 przyzna\u0142 mu po\u015bmiertnie \u201eMedal Merentibus\u201d.Ostatnie lata \u017cycia nie by\u0142y dla niego \u0142atwe. Wskutek zaniku nerwu wzrokowego narasta\u0142o upo\u015bledzenie wzroku, nieuleczalnie chorowa\u0142a \u017cona. To wszystko coraz bardziej utrudnia\u0142o prac\u0119 naukow\u0105.Wybuch II wojny \u015bwiatowej przerwa\u0142 dzia\u0142alno\u015b\u0107 profesora. Podobnie jak wielu innych krakowskich profesor\u00f3w 6 listopada 1939 roku zosta\u0142 areszto-wany i deportowany do obozu koncentracyjnego Sachsenhausen. Mimo pochodzenia austriacko- -niemieckiego, by\u0142 \u017carliwym patriot\u0105. Nie wykorzy-sta\u0142 faktu, \u017ce matka by\u0142a Niemk\u0105, a ojciec ofice-rem armii austriackiej, przebywa\u0142 w obozie, jako polski profesor. Dla niem\u0142odego ju\u017c i znajduj\u0105cego si\u0119 w nie najlepszej kondycji fizycznej profesora pobyt w przera\u017caj\u0105cych warunkach obozowych by\u0142 jednym pasmem cierpie\u0144. Od wielu lat nosi\u0142 okulary, kt\u00f3re jednak ju\u017c w niewielkim stopniu mu pomaga\u0142y. Widzia\u0142 na niewielk\u0105 odleg\u0142o\u015b\u0107. Ta wada wzroku powodowa\u0142a jego nieporad-no\u015b\u0107 fizyczn\u0105, porusza\u0142 si\u0119 wolno i bardzo ostro\u017cnie i na dodatek podczas przyj\u0119cia do obozu otrzyma\u0142 dwa lewe buty. Bardzo ci\u0119\u017cko znosi\u0142 obozowy re\u017cim, jednak\u017ce nie traci\u0142 godno\u015bci i mia\u0142 jeszcze tyle hartu i si\u0142 ducha, \u017ce potrafi\u0142 inicjowa\u0107 dyskusje na tematy matematyczne. Zawiadomio-ny w obozie o \u015bmierci \u017cony, zmar\u0142ej 18 grudnia, zni\u00f3s\u0142 ten cios m\u0119\u017cnie i powiedzia\u0142: \u201eTo i tak lepiej ni\u017c gdyby si\u0119 ona dowiedzia\u0142a o mojej \u015bmierci, kt\u00f3ra mnie tu mnie niechybnie czeka\u201d. Bez opieki m\u0142od-szych koleg\u00f3w nie m\u00f3g\u0142 sobie da\u0107 rady z ubraniem, chodzeniem i jedzeniem. Do-zna\u0142 du\u017co upokorze\u0144 od esesman\u00f3w, zanim otrzy-ma\u0142 \u017c\u00f3\u0142t\u0105 opask\u0119 z trze-ma czarnymi punktami, co oznacza\u0142o kalek\u0119 i do pewnego stopnia chroni\u0142o przed szykanami. Za\u0142amanie przysz\u0142o p\u00f3\u017aniej. Wsp\u00f3\u0142wi\u0119zie\u0144 pro-fesor Kazimierz Sto\u0142yhwo tak to wspomina\u0142: \u201eBy\u0142 tak zmaltretowany, \u017ce przychodzi\u0142 kilkakrotnie do niego, komunikuj\u0105c, i\u017c rzuci si\u0119 na druty kolczaste otaczaj\u0105ce ob\u00f3z, pozostaj\u0105ce pod napi\u0119ciem\u201d. Z ko\u0144cem stycznia 1940 roku w ciasnych, brudnych i pe\u0142nych gwo\u017adzi drewniakach porani\u0142 i odmrozi\u0142 sobie ci\u0119\u017cko stopy. Po przymusowej amputacji du\u017cych palc\u00f3w u n\u00f3g wywi\u0105za\u0142a si\u0119 gangrena po\u0142\u0105czona z wysok\u0105 gor\u0105czk\u0105. Nie mog\u0105cego si\u0119 ju\u017c porusza\u0107 profesora przeniesiono w pierwszych dniach lutego 1940 roku do obozowego szpitala. Gdy 8 lutego 1940 roku na apelu og\u0142oszono list\u0119 zwolnionych z obozu, w tym Hoborskiego, on ju\u017c nie by\u0142 w stanie opu\u015bci\u0107 rewiru. Profesor Antoni Hoborski zmar\u0142 9 lutego 1940 roku, nazajutrz po wyje\u017adzie koleg\u00f3w. Zmar\u0142 ju\u017c jako cz\u0142owiek wolny. Nie wiadomo, gdzie zosta\u0142 pochowany. Jednym z uwi\u0119zionych by\u0142 r\u00f3wnie\u017c by\u0142y student rektora prof. S. Go\u0142\u0105b, kt\u00f3ry w tych strasznych i trudnych dniach opiekowa\u0142 si\u0119 swoim mistrzem i mentorem oraz by\u0142 \u015bwiadkiem jego \u015bmierci. Profesor Leon Wachholz po powrocie do Krakowa napisa\u0142 wiersz bez tytu\u0142u, utrzymany w formie dialogu mi\u0119dzy Nadpiel\u0119gniarzem, Hoborskim i Wachholzem. Wiersz o ostatnich chwilach Antoniego Hoborskiego w Sachsenhausen wyra\u017ca\u0142 pragnienie umieraj\u0105cego profesora i pozostaj\u0105-cego w ci\u0119\u017ckim stanie Wachholza \u2013 powrotu do ojczyzny. Jak wiemy w tym jednym przypadku tak si\u0119 nie sta\u0142o. Hoborski wypowiada tam niezwykle bolesne s\u0142owa:\nKarykatura prof. A. Hoborskiego \nzaczerpni\u0119ta z publikacji: Akademia w karykaturze (oprac. red. Wac\u0142aw R\u00f3\u017ca\u0144ski, Ferdynand Szwagrzyk; karykatury z 1969 roku, oprac. A. Wasilewski), Krak\u00f3w 1969 rok\n\n30 marzec 2020 nr 147aNToNi hoboRski REkT oR W la TaCh 1920\u20131922\n\u201eNie zazdro\u015bci\u0142em niczego nikomu,\nTylko tym, kt\u00f3rzy wr\u00f3c\u0105 do ojczyzny,Ja te\u017c chc\u0119 wr\u00f3ci\u0107 do niej, razem z \u017con\u0105,Tam \u017cy\u0107 i umrze\u0107! Tu by mnie spalonoI rozsypano z wiatrem prochy moje,Ta my\u015bl mnie trapi, ni\u0105 si\u0119 niepokoj\u0119,Bo pragn\u0119 spocz\u0105\u0107 w mej rodzinnej ziemi!Bro\u0144 mnie, kolego, przed wrogami memi!\u201d\nPierwszy rektor Akademii G\u00f3rniczej ma tylko symboliczny gr\u00f3b \u2013 urn\u0119 z ziemi\u0105 przywiezion\u0105 z Sachsenhausen. Urn\u0119 t\u0119 po wojnie grupa profe-sor\u00f3w z AGH przywioz\u0142a z obozu w Sachsenhausen i wmurowa\u0142a obok tablicy upami\u0119tniaj\u0105cej 30 rocznic\u0119 aresztowania profesor\u00f3w AG, znajduj\u0105cej si\u0119 w budynku g\u0142\u00f3wnym akademii. Nie wiadomo, co si\u0119 sta\u0142o z prochami profesora. \u017bycie i dzie\u0142o profesora przypomniano 9 lutego 1980 roku w 40 rocznic\u0119 \u015bmierci. Na uroczystej sesji naukowej, zorganizowanej przez Instytut Matematyki AGH i Komisj\u0119 Historii Matematyki Polskiego To-warzystwa Matematycznego, zgromadzi\u0142a si\u0119 czo\u0142\u00f3wka polskich matematyk\u00f3w oraz przedsta-wiciele uczelni i stowarzysze\u0144 matematycznych, a wspomnieniami podzielili si\u0119 jego wsp\u00f3\u0142-pracownicy i uczniowie. W 1984 roku 935 tom Zeszyt\u00f3w Naukowych AGH \u2013 nr 57 serii \u201eMate-matyka-Fizyka-Chemia\u201d \u2013 zosta\u0142 zadedykowany pami\u0119ci A. Hoborskiego. W zamieszczonych tam 28 artyku\u0142ach om\u00f3wiono dokonania i zaprezento-wano prace matematyczne nawi\u0105zuj\u0105ce do jego tw\u00f3rczo\u015bci, w tym r\u00f3wnie\u017c wychowank\u00f3w. W 1981 roku po\u015bwi\u0119cono profesorowi tablic\u0119. Umiesz-czono j\u0105 przed aul\u0105 w gmachu g\u0142\u00f3wnym A-0. Na kamiennej p\u0142ycie znajduje si\u0119 p\u0142askorze\u017aba z jego podobizn\u0105 i napis:\nANTONI HOBORSKI\n1879\n1940\nPIERWSZY REKTOR UCZELNI\nPROFESOR MATEMATYKI\nWIELKI PRZYJACIEL M\u0141ODZIE\u017bY\nWYCHOWANKOWIE\nTablic\u0119 wykonan\u0105 wed\u0142ug projektu dr. in\u017c. arch. Adama Lankosza, adiunkta w Instytucie Mate-matyki, ufundowali wychowankowie AGH. Od 2001 roku imi\u0119 Antoniego Hoborskiego nosi pawi-lon B-7 \u2013 siedziba Wydzia\u0142u Matematyki Stosowa-nej. W 1999 roku na okoliczno\u015b\u0107 80. rocznicy utwo-rzenia AGH wydano kart\u0119 pocztow\u0105 z portretem profesora Hoborskiego, kt\u00f3r\u0105 zaprojektowa\u0142 Jacek Konarzewski. Ponadto profesor uhonorowany jest na Tablicach Pami\u0105tkowych po\u015bwi\u0119conych ofiarom II wojny \u015bwiatowej. Umieszczone s\u0105 one przed wej\u015bciem do auli w budynku g\u0142\u00f3wnym AGH, na pierwszym pi\u0119trze. Pierwsza tablica po\u015bwi\u0119cona jest pami\u0119ci profesor\u00f3w i pracownik\u00f3w Akademii G\u00f3rniczej. Jest to odlew z br\u0105zu umieszczony na marmurowych p\u0142ytach. Nad nimi znajduje si\u0119 urna z prochami. Tablic\u0119 ods\u0142oni\u0119to 4 pa\u017adziernika 1975 roku, a urn\u0119 wmurowano 5 listopada 1981. Okolicz-no\u015bciowa inskrypcja zawiera 13 nazwisk Pracowni-k\u00f3w Akademii, kt\u00f3rzy w okresie 1939\u20131945 zgin\u0119li z r\u0105k okupanta hitlerowskiego za Ojczyzn\u0119 i nauk\u0119 w latach 1939\u20131945. Dope\u0142nieniem tej tablicy jest nast\u0119pna upami\u0119tniaj\u0105ca 30. rocznic\u0119 areszto-wania przez hitlerowc\u00f3w profesor\u00f3w AG, kt\u00f3rzy zgin\u0119li w obozie \u015bmierci Sachsenhausen. Jest to tablica z kamienia z mosi\u0119\u017cnymi literami. Tablica upami\u0119tniaj\u0105ca 30. rocznic\u0119 aresztowania przez hitlerowc\u00f3w profesor\u00f3w AG, kt\u00f3rzy zgin\u0119li w obo-zie \u015bmierci Sachsenhausen zosta\u0142a wmurowana 5 listopada 1981 roku. Kolejn\u0105 tablic\u0105 jest tak zwa-ne ROD\u0141O, upami\u0119tniono na niej profesor\u00f3w szk\u00f3\u0142 krakowskich wi\u0119zionych w KZ Sachsenhausen w latach 1939\u20131940, ods\u0142oni\u0119ta zosta\u0142a 8 lutego 1985 roku przez rektora i Senat AGH.Pami\u0119\u0107 o pierwszym rektorze jest czczona jeszcze w jeden spos\u00f3b. Od 2014 roku, w listopadzie \nProfesor Antoni Hoborski, portret \nrektorski autorstwa Zdzis\u0142awa Pabisiaka fot. arch. AGH\n\n31 Biuletyn AGHaNToNi hoboRski REkT oR W la TaCh 1920\u20131922\norganizowane s\u0105 \u201eDni Hoborskiego \u2013 \u015awi\u0119to \nNauk \u015acis\u0142ych\u201d w AGH. W\u00f3wczas to za ca\u0142okszta\u0142t dzia\u0142alno\u015bci naukowej, dydaktycznej i organiza-cyjnej w nast\u0119puj\u0105cych dyscyplinach: chemia, fizyka i matematyka przyznawana jest \u201eNagroda im. prof. Hoborskiego\u201d. Dla ka\u017cdej z tych dzie-dzin jeden raz na trzy lata, pocz\u0105wszy od chemii w 2015 roku. Nagrody przyznaje Kapitu\u0142a Nagro-dy im. Prof. Hoborskiego. Nagroda ta zosta\u0142a ustanowiona przez Komitet Organizacyjny \u201eDni Hoborskiego \u2013 \u015awi\u0119ta Nauk \u015acis\u0142ych\u201d w AGH i ma wymiar symboliczny. Potwierdzeniem przyznanej nagrody jest dyplom oraz statuetka \u201eDiamentowa Kula\u201d. Nagrody mog\u0105 by\u0107 przyznawane by\u0142ym pracownikom lub studentom wydzia\u0142\u00f3w: Infor-matyki, Elektroniki i Telekomunikacji; In\u017cynierii Materia\u0142owej i Ceramiki; Energetyki i Paliw, Fizyki i Informatyki Stosowanej; Matematyki Stosowanej oraz Akademickiego Centrum Materia\u0142\u00f3w i Nano-technologii z zakresu chemii, fizyki, matematyki. Kapitu\u0142\u0119 Nagrody im. prof. Hoborskiego stanowi\u0105 rektor AGH, dziekani wy\u017cej wymienionych jedno-stek AGH i przewodnicz\u0105cy Komitetu Organizacyj-nego \u201eDni Hoborskiego \u2013 \u015awi\u0119ta Nauk \u015acis\u0142ych\u201d (przewodnicz\u0105cy kapitu\u0142y). Koszty wykonania statuetki, dyplom\u00f3w i nagrody pieni\u0119\u017cne oraz koszty organizacyjne zwi\u0105zane z przyznaniem nagrody ponosz\u0105 w r\u00f3wnych cz\u0119\u015bciach wy\u017cej wymienione jednostki. Dokumentacja przyzna-wania nagr\u00f3d jest przechowywana na Wydziale Matematyki Stosowanej. Informacje o wszystkich laureatach nagrody umieszczane s\u0105 na stronach internetowych wszystkich wy\u017cej wymienionych jednostek. Nagrody im. Prof. Hoborskiego s\u0105 wr\u0119czane na uroczystym posiedzeniu Senatu AGH z okazji \u015awi\u0119ta Nauk \u015acis\u0142ych przez rektora Akademii G\u00f3rniczo-Hutniczej (lub jego zast\u0119pc\u0119) w obecno\u015bci dziekan\u00f3w wydzia\u0142\u00f3w i przewodni-cz\u0105cego Komitetu Organizacyjnego \u201eDni Hobor-skiego \u2013 \u015awi\u0119ta Nauk \u015acis\u0142ych\u201d. Dotychczasowymi laureatami nagrody s\u0105:\n \u0083w 2015 roku \u2013 nagroda z chemii \u2013 prof. dr hab. Roman Pampuch,\n \u0083w 2016 roku \u2013 nagroda z fizyki \u2013 prof. dr hab. in\u017c. Jerzy Niewodnicza\u0144ski,\n \u0083w 2017 roku \u2013 nagroda z matematyki \u2013 prof. dr hab. Adam Pawe\u0142 Wojda,\n \u0083w 2018 roku \u2013 nagroda z chemii \u2013 prof. dr hab. Andrzej Lewenstam,\n \u0083w 2019 roku \u2013 nagroda z fizyki: prof. dr hab. in\u017c. Zbigniew K\u0105kol.\nW 1932 roku znany malarz Kazimierz T. Pochwalski wykona\u0142 portret Rektora Antoniego Hoborskiego, kt\u00f3ry nast\u0119pnie zosta\u0142 zamieszczony w gabinecie rektorskim. W czasie wojny portret zosta\u0142 znisz-czony. W 1956 roku Zdzis\u0142aw Pabisiak namalowa\u0142 now\u0105 wersj\u0119 portretu i w tej chwili znajduje si\u0119 on w auli g\u0142\u00f3wnej AGH.\u0179r\u00f3d\u0142a do biogramu:\n \u0083Akta osobowe (AGH) - Antoni Hoborski, [foto],\n \u0083Barcikowska-Chromiec E., Majdak W., Wujek A.: Druga edycja Dni Hoborskiego. Biuletyn \nAGH 2015, nr 96, s. 15\u201318, [foto],\n \u0083Berbelicki W.: \u201eOtia Litteraria\u201d Leona Wacholza. Biuletyn Biblioteki Jagiello\u0144skiej  1978, \nR. 28, s. 127\u2013140,\n \u0083Bolewski A.: Rektorzy Akademii G\u00f3rniczej w Krakowie. Biuletyn Informacyjny Pracowni -\nk\u00f3w AGH  1994, nr 5, s. 7\u201310, [foto],\n \u0083Choczewski B.: Z dziej\u00f3w Instytutu Matematyki i Wydzia\u0142u Matematyki Stosowanej Akademii G\u00f3rniczo-Hutniczej. Krak\u00f3w 2007, s. 21\u2013116, [foto],\n \u0083Duda R.: Matematycy XIX i XX wieku zwi\u0105zani z Polsk\u0105. Wroc\u0142aw 2012, s. 164\u2013166, [foto],\n \u0083Dybiec J.: Studia matematyczne Antoniego Hoborskiego. \nZeszyty Naukowe AGH  ; nr \n935. [Seria] Matematyka, Fizyka, Chemia  1984, z. 57, s. 23\u201338,\n \u0083Go\u0142\u0105b S.: Antoni Hoborski, organizator polskiej szko\u0142y geometrycznej. Rocznik Polskie -\ngo Towarzystwa Matematycznego . Seria 2 Wiadomo\u015bci Matematyczne  1969, T. 12, [nr 1], \ns. 33\u201348,\n \u0083Go\u0142\u0105b-Meyer Z.: Egzamin nauczycielski matematyka Antoniego Hoborskiego. Foton  2014, \nnr 127, s. 49\u201353,\n \u0083G\u0105siorowski T.: Prze\u017cy\u0107 w Sachsenhausen to za ma\u0142o : Krakowski Oddzia\u0142 IPN i \u201eDziennik Polski\u201d przypominaj\u0105. \nDziennik Polski  2010, nr 259 (5 XI 2010), s. A11 [79 rocznica Sonde-\nraktion Krakau],\n \u0083Iwa\u0144czak W.: Pierwszy rektor AGH. Niedziela  2012, nr 47, s. 20\u201321, [foto],\n \u0083Konieczna E.: Postaci AGH we wspomnieniach i anegdotach. Krak\u00f3w 2008, s. 9\u201312, [foto],\n \u0083Ksi\u0119ga wychowank\u00f3w i wychowawc\u00f3w Akademii G\u00f3rniczej w Krakowie (1919\u20131949). Oprac. J. Sulima-Samuj\u0142\u0142o. Krak\u00f3w 1979, s. 59,\n \u0083Materia\u0142y Informacyjne [nr 4]. Komisja Propagandowa Komitetu Obchodu 50-lecia AGH. Krak\u00f3w 1969, s. 78\u201379,\n \u0083Paczy\u0144ska I.: Aktion gegen Universit\u00e4ts-Professoren: (Krak\u00f3w, 6 listopada 1939 roku) i okupacyjne losy aresztowanych. Krak\u00f3w 2019, s. 188\u2013851, [foto],\n \u0083Pawlikowska-Bro\u017cek Z.: Antoni Hoborski (1879\u20131940) wsp\u00f3\u0142tw\u00f3rca i pierwszy rektor AGH. \nTechnologia Kszta\u0142cenia w Wy\u017cszych Szko\u0142ach Technicznych  1980, z. 14, s. 129\u2013133,\n \u0083Poczet Rektor\u00f3w AGH : lata [1919\u20132013] : Antoni Hoborski (1879\u20131940), 1919/20\u20131921/22. \nBiuletyn AGH  2013 wyd. spec. z okazji 100-lecia powo\u0142ania Akademii G\u00f3rniczej, s. 14, \n[foto],\n \u0083Rachwa\u0142 T.: \u017bycie i tw\u00f3rczo\u015b\u0107 Antoniego Hoborskiego. Zeszyty Naukowe AGH  ; nr 935. \n[Seria] Matematyka, Fizyka, Chemia  1984, z. 57, s. 9\u201322,\n \u0083Sie\u0144ski H.: Profesor Antoni Hoborski : tablice \u2013 pami\u0119\u0107 wiecznie \u017cywa \u2013 cz\u0119\u015b\u0107 12 [w\u0142a\u015bci-wie 11]. \nBiuletyn AGH  2014, nr 76, s. 35\u201337,\n \u0083\u015alizie\u0144 O.: 5. Dni Hoborskiego. Vivat Akademia  2018 nr 19 grudzie\u0144, s. 12-13, [foto],\n \u0083S\u0142ownik biograficzny matematyk\u00f3w polskich. Red. S. Domoradzki, Z. Pawlikowska-Bro\u017cek, D. W\u0119glowska. Tarnobrzeg 2003, s. 74\u201375, [foto],\n \u0083Wieja T.: Nowa siedziba Wydzia\u0142u Matematyki Stosowanej AGH. \nBiuletyn Informacyjny \nPracownik\u00f3w AGH  2001, nr 87, s. 29\u201331, [foto],\n \u0083Wac\u0142awik J.: Kronika Wydzia\u0142u G\u00f3rniczego 1919\u20131999. Krak\u00f3w 1999, s.114,\n \u0083Wielka Ksi\u0119ga 85-lecia Akademii G\u00f3rniczo-Hutniczej. [Oprac.] zesp\u00f3\u0142 aut. K. Piko\u0144 (red. naczelny), A. Soko\u0142owska (dyrektor projektu), K. Piko\u0144. Gliwice 2004, s. 115, [foto],\n \u0083Wojda A. P.: Otwarcie Pawilonu imienia prof. Antoniego Hoborskiego. \nBiuletyn Informa -\ncyjny Pracownik\u00f3w AGH  2000, nr 90, s. 6, 24, [foto],\n \u0083Wrzeszcz A.: Dni Hoborskiego. Biuletyn AGH  2016, nr 108, s. 20\u201323,\n \u0083Wychowankowie Uniwersytetu Jagiello\u0144skiego - ofiary II wojny \u015bwiatowej (1939\u20131945): biogramy : praca zbiorowa. T. 1. Pod red. J. Pietruszy i A. Wyszy\u0144skiej. Krak\u00f3w 1995, s. 51,\n \u0083Wyrok na Uniwersytet Jagiello\u0144ski 6 listopada 1939. Pod red. L. Hajdukiewicza. Krak\u00f3w 1989, s. 284\u2013285, [foto],\n \u0083Z dziej\u00f3w Akademii G\u00f3rniczo-Hutniczej w Krakowie w latach 1919-1967. Oprac. J. Sulima-Samuj\u0142\u0142o oraz zesp\u00f3\u0142 aut. Krak\u00f3w 1970, s. 622 (Wydawnictwa Jubileuszowe 1919\u20131969),\n \u0083\u017byciorysy profesor\u00f3w i asystent\u00f3w Akademii G\u00f3rniczo-Hutniczej w Krakowie (1919\u20131964). Red. M. Odlanicki-Poczobutt. Krak\u00f3w 1965, s. 79\u201385, [foto] (Zeszyty Naukowe. Akademia G\u00f3rniczo- Hutnicza w Krakowie ; nr 41, z. spec. 4).\n\n", "metadata": {}}