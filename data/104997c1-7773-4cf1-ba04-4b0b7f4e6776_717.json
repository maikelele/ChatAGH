{"content": "# Stypendia I i II stopnia \u2013 Wydzia\u0142 In\u017cynierii L\u0105dowej i Gospodarki Zasobami\n\nURL: https://wilgz.agh.edu.pl/student/dokumenty-i-sprawy-socjalne/stypendia-i-i-ii-stopnia/\nCrawled: 2025-03-19 21:28:53\n\nHomepage\n \u00a0/\u00a0 \nStudent\n \u00a0/\u00a0 \nDokumenty i sprawy socjalne\n \u00a0/\u00a0 \nStypendia I i II stopnia\n Stypendia I\u00a0i\u00a0II\u00a0stopnia\n\nSTYPENDIUM SOCJALNE\nStypendium socjalne przyznawane jest w\u00a0oparciu o\u00a0\nsytuacj\u0119 dochodow\u0105\n w\u00a0rodzinie studenta.\nAktualne informacje o\u00a0progu dochodowym uprawniaj\u0105cym do\u00a0otrzymania stypendium oraz\u00a0wysoko\u015bci kwot stypendi\u00f3w w\u00a0danym roku akademickim s\u0105\u00a0dost\u0119pne na\u00a0stronach Dzia\u0142u Spraw Studenckich AGH: \nhttps://www.dss.agh.edu.pl/aktualnosci/\n.\nWniosek nale\u017cy \nwype\u0142ni\u0107 elektronicznie \npoprzez \u00a0USOSweb, \nwydrukowa\u0107 i\u00a0dostarczy\u0107 do\u00a0dziekanatu.\nWymagane dokumenty\nhttps://www.dss.agh.edu.pl/swiadczenia/stypendium-socjalne/\nObowi\u0105zkowe jest te\u017c za\u015bwiadczenie z\u00a0O\u015brodka Pomocy Spo\u0142ecznej, kt\u00f3re obowi\u0105zuje wszystkich student\u00f3w, dla kt\u00f3rych\u00a0miesi\u0119czny doch\u00f3d na\u00a0jedn\u0105 osob\u0119 w\u00a0rodzinie obliczony na\u00a0podstawie z\u0142o\u017conych dokument\u00f3w jest r\u00f3wny lub ni\u017cszy od\u00a0600 z\u0142 netto.\nZWI\u0118KSZENIE STYPENDIUM SOCJALNEGO\nZwi\u0119kszenie stypendium socjalnego przys\u0142uguje z\u00a0tytu\u0142u:\nsieroctwa\nci\u0119\u017ckiej lub przewlek\u0142ej choroby w\u00a0rodzinie studenta\npobierania zasi\u0142ku sta\u0142ego lub okresowego z\u00a0pomocy spo\u0142ecznej\nzamieszkiwania przez\u00a0wnioskodawc\u0119 w\u00a0domu studenckim AGH\nSTYPENDIUM REKTORA\nWniosek o\u00a0przyznanie stypendium rektora jest dost\u0119pny w\u00a0systemie USOSweb.\nStypendium rektora dla najlepszych student\u00f3w mo\u017ce otrzyma\u0107:\nstudent AGH\n co\u00a0najmniej II\u00a0roku studi\u00f3w I\u00a0stopnia, kt\u00f3ry\na) uzyska\u0142 odpowiednio wysok\u0105 \u015bredni\u0105 ocen\nlub\nb) posiada\u0142 osi\u0105gni\u0119cia naukowe\nlub\nc) posiada\u0142 osi\u0105gni\u0119cia artystyczne\nlub\nd) osi\u0105gn\u0105\u0142 wysokie wyniki sportowe we\u00a0wsp\u00f3\u0142zawodnictwie mi\u0119dzynarodowym lub krajowym\noraz\u00a0, kt\u00f3ry\u00a0w\u00a0minionym roku akademickim posiada wszystkie zaliczenia i\u00a0egzaminy z\u00a0przedmiot\u00f3w obj\u0119tych programem studi\u00f3w.\nStudenci rozpoczynaj\u0105cy studia II\u00a0stopnia w\u00a0AGH\nStypendium rektora dla najlepszych student\u00f3w jest przyznawane w\u00a0oparciu o\u00a0wyniki uzyskane w\u00a0ostatnim roku nauki na\u00a0studiach I\u00a0stopnia. Je\u017celi ostatni rok studi\u00f3w I\u00a0stopnia trwa jeden semestr, bierze si\u0119 pod\u00a0uwag\u0119 \u015bredni\u0105 ocen uzyskan\u0105 w\u00a0tym semestrze.\nStudenci przyj\u0119ci na\u00a0pierwszy rok studi\u00f3w I\u00a0stopnia\nStypendium rektora otrzymuje student przyj\u0119ty na\u00a0pierwszy rok studi\u00f3w w\u00a0roku z\u0142o\u017cenia egzaminu maturalnego, kt\u00f3ry\u00a0jest:\na) laureatem olimpiady mi\u0119dzynarodowej albo\u00a0laureatem lub finalist\u0105 olimpiady stopnia centralnego, o\u00a0kt\u00f3rych\u00a0mowa w\u00a0przepisach o\u00a0systemie o\u015bwiaty;\nb) medalist\u0105 co\u00a0najmniej wsp\u00f3\u0142zawodnictwa sportowego o\u00a0tytu\u0142 Mistrza Polski w\u00a0danym sporcie, o\u00a0kt\u00f3rym\u00a0mowa w\u00a0przepisach o\u00a0sporcie.\nc) medalist\u0105 co\u00a0najmniej wsp\u00f3\u0142zawodnictwa sportowego o\u00a0tytu\u0142 Mistrza Polski w\u00a0danym sporcie, o\u00a0kt\u00f3rym\u00a0mowa w\u00a0przepisach o\u00a0sporcie.\nInformacja o\u00a0wysoko\u015bci w\u00a0danym roku akademickim:\nstypendium rektora za\u00a0osi\u0105gni\u0119t\u0105 odpowiednio wysok\u0105 \u015bredni\u0105 ocen\n,\nstypendium rektora za\u00a0osi\u0105gni\u0119cia naukowe, artystyczne lub sportowe\n w\u00a0zale\u017cno\u015bci od\u00a0kategorii,\nstypendium rektora student\u00f3w I\u00a0roku\n laureat\u00f3w lub finalist\u00f3w,\npodane jest na\u00a0stronie Dzia\u0142u Spraw Studenckich AGH: \nhttps://www.dss.agh.edu.pl/aktualnosci/\n.\nSTYPENDIUM DLA OS\u00d3B NIEPE\u0141NOSPRAWNYCH\nWniosek o\u00a0przyznanie stypendium dla os\u00f3b niepe\u0142nosprawnych jest dost\u0119pny w\u00a0systemie USOSweb.\nStypendium dla os\u00f3b niepe\u0142nosprawnych\n mo\u017ce otrzymywa\u0107 student legitymuj\u0105cy si\u0119 orzeczeniem w\u0142a\u015bciwego organu o\u00a0stopniu niepe\u0142nosprawno\u015bci.\nWysoko\u015b\u0107 stypendium dla os\u00f3b niepe\u0142nosprawnych w\u00a0zale\u017cno\u015bci od\u00a0stopnia niepe\u0142nosprawno\u015bci w\u00a0danym roku akademickim umieszczona jest na\u00a0stronach Dzia\u0142u Spraw Studenckich AGH: \nhttps://www.dss.agh.edu.pl/aktualnosci/\nZAPOMOGA\nZapomog\u0119 mo\u017ce otrzyma\u0107 student, kt\u00f3ry\u00a0znalaz\u0142 si\u0119 przej\u015bciowo w\u00a0trudnej sytuacji \u017cyciowej.\nZdarzeniem losowym mo\u017ce by\u0107:\na) \u015bmier\u0107 cz\u0142onka rodziny;\nb) ci\u0119\u017cka choroba cz\u0142onka rodziny,\nc) kl\u0119ski \u017cywio\u0142owe (np.\u00a0po\u017car, pow\u00f3d\u017a)\nd) inne zdarzenia, na\u00a0skutek kt\u00f3rych\u00a0student znalaz\u0142 si\u0119 przej\u015bciowo w\u00a0trudnej sytuacji \u017cyciowej.\nZapomoga mo\u017ce by\u0107 przyznana przez\u00a0Dziekana Wydzia\u0142u na\u00a0wniosek studenta. Wniosek o\u00a0przyznanie zapomogi\u00a0 jest dost\u0119pny w\u00a0systemie USOSweb.\nDo\u00a0wniosku nale\u017cy do\u0142\u0105czy\u0107 dokumenty potwierdzaj\u0105ce znalezienie si\u0119 w\u00a0trudnej sytuacji \u017cyciowej.\nWykaz przyk\u0142adowych dokument\u00f3w:\nhttps://www.dss.agh.edu.pl/swiadczenia/zapomoga/\nWysoko\u015b\u0107 zapomogi losowej uzale\u017cniona jest od\u00a0sytuacji, w\u00a0jakiej znalaz\u0142 si\u0119 student. Maksymaln\u0105 wysoko\u015b\u0107 zapomogi corocznie ustala Rektor.\nStudent mo\u017ce otrzyma\u0107 zapomog\u0119 nie\u00a0wi\u0119cej ni\u017c 2 razy w\u00a0roku akademickim (jeden raz w\u00a0semestrze), tylko\u00a0na\u00a0jednym kierunku studi\u00f3w. Nie\u00a0mo\u017cna stara\u0107 si\u0119 o\u00a0zapomog\u0119 dwukrotnie z\u00a0tego samego tytu\u0142u.\nUWAGA! Wniosek o\u00a0zapomog\u0119 nale\u017cy z\u0142o\u017cy\u0107 nie\u00a0p\u00f3\u017aniej ni\u017c w\u00a0terminie 90 dni od\u00a0wyst\u0105pienia przyczyny wskazanej we\u00a0wniosku.", "metadata": {"url": "https://wilgz.agh.edu.pl/student/dokumenty-i-sprawy-socjalne/stypendia-i-i-ii-stopnia/", "title": "Stypendia I i II stopnia \u2013 Wydzia\u0142 In\u017cynierii L\u0105dowej i Gospodarki Zasobami", "depth": 3, "duplicate": false, "content_hash": "62446b4979090eb21559a4489c1cf330", "word_count": 592, "headings": [{"level": 1, "text": "Stypendia I\u00a0i\u00a0II\u00a0stopnia"}, {"level": 2, "text": "STYPENDIUM SOCJALNE"}, {"level": 2, "text": "ZWI\u0118KSZENIE STYPENDIUM SOCJALNEGO"}, {"level": 2, "text": "STYPENDIUM REKTORA"}, {"level": 2, "text": "STYPENDIUM DLA OS\u00d3B NIEPE\u0141NOSPRAWNYCH"}, {"level": 2, "text": "ZAPOMOGA"}]}}