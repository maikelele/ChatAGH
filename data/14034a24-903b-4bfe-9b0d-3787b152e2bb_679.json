{"content": "# Teodor J\u00f3zef Blachut (B\u0142achut) \u2013 Historia AGH\n\nURL: https://historia.agh.edu.pl/wiki/Teodor_J%C3%B3zef_Blachut_(B%C5%82achut)\nCrawled: 2025-03-19 21:09:57\n\nTeodor J\u00f3zef Blachut (B\u0142achut)\n\nZ Historia AGH\n\nTeodor J\u00f3zef Blachut (B\u0142achut)\n\nNazwisko\n\nBlachut (pol. B\u0142achut)\n\nImi\u0119 / imiona\n\nTeodor J\u00f3zef\n\nTytu\u0142y / stanowiska\n\nDr in\u017c.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n10 lutego 1915\n\nMiejsce urodzenia\n\nCz\u0119stochowa\n\nData \u015bmierci\n\n17 czerwca 2004\n\nMiejsce \u015bmierci\n\nKanada\n\nRok przyznania doktoratu h.c. AGH\n\n1974\n\nPow\u00f3d przyznania doktoratu h.c. AGH\n\nza wybitne osi\u0105gni\u0119cia naukowe w\u00a0dziedzinie fotogrametrii\n\nDr in\u017c. \nTeodor J\u00f3zef Blachut (B\u0142achut)\n (1915\u20132004)\n\nNota biograficzna\n\nUrodzi\u0142 si\u0119 10 lutego 1915 roku w\u00a0Cz\u0119stochowie. Zmar\u0142 17 czerwca 2004 w\u00a0Kanadzie.\n\nW\u00a01938 roku uko\u0144czy\u0142 studia na Politechnice Lwowskiej. \n\nW\u00a0czasie II wojny \u015bwiatowej walczy\u0142 jako ochotnik w\u00a0szeregach Polskich Si\u0142 Zbrojnych we Francji. Karier\u0119 naukow\u0105 rozpocz\u0105\u0142 w\u00a0Politechnice Zuryskiej, gdzie by\u0142 zatrudniony jako asystent i\u00a0pracownik naukowy, nast\u0119pnie za\u015b w\u00a0Zak\u0142adach Wilda w\u00a0Szwajcarii. \n\nW\u00a01951 roku na zaproszenie rz\u0105du kanadyjskiego zorganizowa\u0142 i\u00a0przez 28 lat kierowa\u0142 Sekcj\u0105 Bada\u0144 Fotogrametrycznych w\u00a0National Research Council w\u00a0Ottawie.\n\nObywatel Kanady polskiego pochodzenia.\n\nCz\u0142onek Kanadyjskiej Akademii Nauk (Royal Society of Canada), cz\u0142onek zagraniczny PAN, cz\u0142onek korespondent SIT Geodet\u00f3w Polskich NOT. W\u00a01960 roku otrzyma\u0142 Medal Honorowy Uniwersytetu Technicznego w\u00a0Mediolanie. Od 1970\u00a0roku cz\u0142onek Kr\u00f3lewskiego Towarzystwa Naukowego w\u00a0Kanadzie. Przewodnicz\u0105cy Komitetu Pomiar\u00f3w Wielkoskalowych i\u00a0Miejskich Panameryka\u0144skiego Instytutu Geografii i\u00a0Historii. Za\u0142o\u017cyciel i\u00a0kilkuletni prezes \u201ePolskiego Instytutu \u2014 Kaszuby\u201d w\u00a0Kanadzie. \n\nW\u00a01966 roku wsp\u00f3lnie z\u00a0ma\u0142\u017conk\u0105 ustanowi\u0142 \u201eFundusz nagr\u00f3d i\u00a0stypendi\u00f3w Fanni i\u00a0Teodora Blachut\u00f3w\u201d dla m\u0142odych pracownik\u00f3w nauki w\u00a0Polsce dzia\u0142aj\u0105cych w\u00a0zakresie fotogrametrii i\u00a0teledetekcji. Fundusz jest zlokalizowany w\u00a0Akademii G\u00f3rniczo-Hutniczej w\u00a0Krakowie na \nWydziale Geodezji G\u00f3rniczej i\u00a0In\u017cynierii \u015arodowiska\n. O\u00a0nagrody i\u00a0stypendia mog\u0105 si\u0119 ubiega\u0107 kandydaci z\u00a0wszystkich o\u015brodk\u00f3w naukowych i\u00a0zawodowych dzia\u0142aj\u0105cych na terenie Polski.\n\nAutor ponad 130 publikacji naukowych, w\u00a0tym podr\u0119cznik\u00f3w uniwersyteckich.\n\nW 1974 roku otrzyma\u0142 tytu\u0142 doktora honoris causa AGH za wybitne osi\u0105gni\u0119cia naukowe w dziedzinie fotogrametrii.\n\n\u0179r\u00f3d\u0142a do biogramu\n\nKsi\u0105\u017cki\n\nKsi\u0119ga tytu\u0142\u00f3w i stopni naukowych\u00a0: uzyskanych na Wydziale Geodezji G\u00f3rniczej i In\u017cynierii \u015arodowiska w latach 1951-2001. [AGH]. Red. J. Bernasik. Krak\u00f3w 2001, s. 7, [foto]\n\nArtyku\u0142y\n\nDziennik Polski\n 2004, nr 145 (23 VI 2004), s. 18 [nekr.]\n\nWykaz os\u00f3b, kt\u00f3re otrzyma\u0142y Doktoraty Honoris Causa Akademii G\u00f3rniczo-Hutniczej. \nBiuletyn Informacyjny Pracownik\u00f3w AGH\n 1994, nr 5, s. 18\n\nInne\n\nNa podstawie materia\u0142\u00f3w Muzeum Historii AGH\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Teodor_J\u00f3zef_Blachut_(B\u0142achut)&oldid=81206\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/wiki/Teodor_J%C3%B3zef_Blachut_(B%C5%82achut)", "title": "Teodor J\u00f3zef Blachut (B\u0142achut) \u2013 Historia AGH", "depth": 2, "duplicate": false, "content_hash": "5a72d16dc6607e056170917e3a9289a0", "word_count": 380, "headings": [{"level": 1, "text": "Teodor J\u00f3zef Blachut (B\u0142achut)"}, {"level": 2, "text": "Nota biograficzna"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}