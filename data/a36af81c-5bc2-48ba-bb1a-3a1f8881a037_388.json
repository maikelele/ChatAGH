{"content": "#  Akcja #jestemzAGH -- Serwis Akademii G\u00f3rniczo-Hutniczej \n\nURL: https://agh.edu.pl/absolwenci/akcja-jestemzagh\nCrawled: 2025-03-19 21:13:32\n\nSkip to content \u2193\n\n Akcja #jestemzAGH \n\nJeste\u015b absolwentem AGH i masz ciekaw\u0105 pasj\u0119 lub dzia\u0142alno\u015b\u0107? Wyra\u017a to w formie zdj\u0119cia, we\u017a udzia\u0142 w akcji i pom\u00f3\u017c budowa\u0107 r\u00f3\u017cnorodn\u0105 spo\u0142eczno\u015b\u0107 AGH.\n\nAkcja #jestemzAGH to projekt w r\u0119kach spo\u0142eczno\u015bci, kt\u00f3r\u0105 mo\u017cesz wsp\u00f3\u0142tworzy\u0107 i rozwija\u0107. Twoje zdj\u0119cie wraz z opisem ma szans\u0119 znale\u017a\u0107 si\u0119 na stronie AGH oraz w oficjalnych mediach spo\u0142eczno\u015bciowych Akademii. Razem z nami poka\u017c, \u017ce za murami uczelni stoj\u0105 ludzie pe\u0142ni pasji. Niech Twoje do\u015bwiadczenia stan\u0105 si\u0119 inspiracj\u0105 dla innych. Wkrocz do akcji!\n\nKto mo\u017ce wzi\u0105\u0107 udzia\u0142 w akcji?\n\nAkcja dedykowana jest absolwentom AGH (I stopie\u0144, II stopie\u0144, III stopie\u0144, studia podyplomowe). Mog\u0105 w niej wzi\u0105\u0107 udzia\u0142 r\u00f3wnie\u017c osoby, kt\u00f3re s\u0105 absolwentami AGH i jednocze\u015bnie pracownikami Akademii.\u00a0 \u00a0\n\nTermin\n\nAkcja jest organizowana w trybie ci\u0105g\u0142ym. Jest mo\u017cliwo\u015b\u0107 wzi\u0119cia udzia\u0142u w akcji wielokrotnie, przesy\u0142aj\u0105c dowoln\u0105 ilo\u015b\u0107 zdj\u0119\u0107.\n\nJak wzi\u0105\u0107 udzia\u0142 w akcji?\n\n1. Wykonaj fotografi\u0119\n, kt\u00f3ra przedstawi Twoj\u0105 pasj\u0119 lub prac\u0119, kt\u00f3r\u0105 wykonujesz. Zdj\u0119cie powinno by\u0107 dowoln\u0105 form\u0105 autoportretu (selfie, selfie stick, statyw, samowyzwalacz, inne). Mo\u017cesz zamie\u015bci\u0107 w swojej fotografii has\u0142o w formie wizualnej #jestemzAGH (nie jest to obligatoryjne, liczy si\u0119 Twoja inwencja!). Do tego celu mo\u017cesz wykorzysta\u0107 grafik\u0119 dost\u0119pn\u0105 w za\u0142\u0105czniku. Grafik\u0119 mo\u017cna pobra\u0107 i wydrukowa\u0107 lub u\u017cy\u0107 jako element graficzny, ju\u017c po zrobieniu zdj\u0119cia. \u00a0\n2. Stw\u00f3rz opis do zdj\u0119cia\n: imi\u0119, uko\u0144czony kierunek i wydzia\u0142, miejsce wykonania zdj\u0119cia oraz jak\u0105 pasj\u0105/prac\u0105 przedstawion\u0105 na zdj\u0119ciu si\u0119 zajmujesz.\n3. Prze\u015blij zdj\u0119cie wraz z opisem\n na adres \nabsolwent(at)agh.edu.pl\n lub udost\u0119pnij je bezpo\u015brednio ze swojego konta w serwisie Instagram z oznaczeniem #jestemzAGH.\n4. Przesy\u0142aj\u0105c zdj\u0119cie na adres e-mail, w tre\u015bci maila prze\u015blij poni\u017csze o\u015bwiadczenie\n:\n\n\u201eWyra\u017cam zgod\u0119 na przetwarzanie moich danych osobowych przez Akademi\u0119 G\u00f3rniczo-Hutnicz\u0105 im. Stanis\u0142awa Staszica w Krakowie dla cel\u00f3w Akcji #jestemzAGH i zezwalam na rozpowszechnianie przez Organizatora Akcji mojego wizerunku w formie fotografii analogowej i cyfrowej bez ogranicze\u0144 terytorialnych i czasowych w celach reklamowych i promocyjnych, zgodnie z celem Akcji za po\u015brednictwem dowolnego medium. Jednocze\u015bnie o\u015bwiadczam, \u017ce jestem autorem przes\u0142anych zdj\u0119\u0107 i wyra\u017cam zgod\u0119 na ich wykorzystanie. O\u015bwiadczam, \u017ce przes\u0142ane zdj\u0119cia nie s\u0105 obci\u0105\u017cone prawami os\u00f3b trzecich i przys\u0142uguj\u0105 mi do nich osobiste i maj\u0105tkowe prawa autorskie. O\u015bwiadczam, \u017ce zapozna\u0142em si\u0119 z Regulaminem i akceptuj\u0119 wszystkie zawarte w nim warunki. O\u015bwiadczam, \u017ce zapozna\u0142em si\u0119 z Informacj\u0105 AGH (administratora) o przetwarzaniu danych osobowych w ramach Akcji #jestemzAGH\u201d.\n\nWyr\u00f3\u017cnienia\n\nNajlepsze fotografie b\u0119d\u0105 dost\u0119pne na stronie AGH w zak\u0142adce \u201eabsolwenci\u201d oraz w mediach spo\u0142eczno\u015bciowych AGH (g\u0142\u00f3wnie: Instagram, Facebook).\n\nNajlepsze zdj\u0119cia zostan\u0105 wyr\u00f3\u017cnione w kategorii \u201ezdj\u0119cie miesi\u0105ca\u201d, a ich autorzy mog\u0105 spodziewa\u0107 si\u0119 upomink\u00f3w (mo\u017cliwa wysy\u0142ka lub odbi\u00f3r stacjonarny w AGH). Du\u017ca ilo\u015b\u0107 \u201epolubie\u0144\u201d danego zdj\u0119cia pomo\u017ce rozstrzygn\u0105\u0107 zwyci\u0119zc\u0119 zdj\u0119cia miesi\u0105ca. \u00a0\n\nRegulamin akcji #jestemzAGH\n\nInformacja administratora (AGH) o przetwarzaniu danych osobowych dla cel\u00f3w Akcji #jestemzAGH zawarta w Informacji AGH (administratora)\n\nStopka\n\nW\u0142adze\n\nWydzia\u0142y, szko\u0142a doktorska, jednostki\n\nFakty i liczby\n\nHistoria i tradycja\n\nOferta badawcza\n\nOferta dla biznesu\n\nSpo\u0142eczna odpowiedzialno\u015b\u0107\n\nStudia\n\nKierunki studi\u00f3w\n\nStudia podyplomowe\n\nKursy i szkolenia\n\nOpen AGH \u2013 Otwarte Zasoby Edukacyjne\n\nBaza Danych o Autorach i Publikacjach AGH\n\nBiuletyn Informacji Publicznej\n\nZam\u00f3wienia publiczne\n\nFinansowanie z bud\u017cetu pa\u0144stwa\n\nOferty pracy\n\nDla medi\u00f3w\n\nPatronaty\n\nSklep Internetowy AGH\n\nKontakt\n\nSpis pracownik\u00f3w\n\nOchrona danych osobowych\n\nR\u00f3wno\u015b\u0107 w AGH\n\nDeklaracja dost\u0119pno\u015bci\n\nCyberbezpiecze\u0144stwo\n\nPoczta AGH\n\nMapa strony\n\nBack", "metadata": {"url": "https://agh.edu.pl/absolwenci/akcja-jestemzagh", "title": " Akcja #jestemzAGH -- Serwis Akademii G\u00f3rniczo-Hutniczej ", "depth": 2, "duplicate": false, "content_hash": "b2928f43bdc47a6c24be384656c20792", "word_count": 520, "headings": [{"level": 1, "text": "Akcja #jestemzAGH"}, {"level": 3, "text": "Kto mo\u017ce wzi\u0105\u0107 udzia\u0142 w akcji?"}, {"level": 3, "text": "Termin"}, {"level": 3, "text": "Jak wzi\u0105\u0107 udzia\u0142 w akcji?"}, {"level": 3, "text": "Wyr\u00f3\u017cnienia"}, {"level": 2, "text": "Stopka"}]}}