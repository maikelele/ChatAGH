{"content": "39\nBiuletyn AGHpRAcoWNIc Y   \n39 Biuletyn AGHEdmund Chromi\u0144ski urodzi\u0142 si\u0119 8 listopada \n1874 roku w Rykach, w rodzinie lekarza. W 1896 \nroku uko\u0144czy\u0142 Gimnazjum \u015bw. Anny w Krakowie \ni rozpocz\u0105\u0142 studia na Wydziale Filozoficznym \nUniwersytetu Jagiello\u0144skiego. Jednak jego zain-\nteresowania by\u0142y zdecydowanie techniczne i po \ndw\u00f3ch latach nauki \u2013 w 1898 roku \u2013 przeni\u00f3s\u0142 \nsi\u0119 na Wydzia\u0142 Budowy Maszyn Szko\u0142y Politech-\nnicznej we Lwowie, gdzie w 1901 roku otrzyma\u0142 \ndyplom in\u017cyniera mechanika. W tym samym \nroku, po odbyciu praktyki w kilku zak\u0142adach \nmechanicznych, wyjecha\u0142 do Wiednia i zosta\u0142 \nasystentem w Wiede\u0144skim Stowarzyszeniu Dozo-\nru Kot\u0142\u00f3w. W styczniu 1902 roku, po utworzeniu \noddzia\u0142u tego Stowarzyszenia w Krakowie, zosta\u0142 \nmianowany drugim inspektorem kot\u0142owym. \nStowarzyszenie swoj\u0105 dzia\u0142alno\u015bci\u0105 obejmowa\u0142o \nzachodni\u0105 Galicj\u0119, gdzie istnia\u0142o 700 jedno-\nstek kot\u0142owych. Do jego obowi\u0105zk\u00f3w nale\u017ca\u0142a \nkontrola pracy kot\u0142\u00f3w, przeprowadzania na nich \npr\u00f3b wodnych oraz badania maszyn parowych. Po \nwybuchu wojny w 1914 roku, zmuszony zosta\u0142 \u2013 \njako poddany rosyjski \u2013 do opuszczenia Krakowa. \nPrzez dwa lata mieszka\u0142 w Poroninie, nast\u0119pnie \npowr\u00f3ci\u0142 do Krakowa i w 1917 roku obj\u0105\u0142 dawne \nstanowisko. Po odzyskaniu niepodleg\u0142o\u015bci, \noddzia\u0142y Stowarzyszenia \u2013 Warszawski, Krakow-\nski i Lwowski \u2013 w 1919 roku zosta\u0142y po\u0142\u0105czone \nw Warszawskie Stowarzyszenie Dozoru Kot\u0142\u00f3w. \nDo zarz\u0105du, kt\u00f3rego by\u0142 kilkakrotnie wybierany.\nW 1921 roku zosta\u0142 mianowany profesorem \nkontraktowym Akademii G\u00f3rniczej. 4 sierpnia \n1922 roku postanowieniem Naczelnika Pa\u0144stwa \nmianowany zosta\u0142 profesorem zwyczajnym. Jako \nprofesor, 11 wrze\u015bnia 1922 roku przed Rektorem \nAG profesorem Antonim Hoborskim z\u0142o\u017cy\u0142 Akt \nPrzysi\u0119gi: \u201ePrzysi\u0119gam Panu Bogu Wszechmog\u0105-\ncemu, \u017ce na powierzonem mi stanowisku nauczy-\ncielskiem przyczynia\u0107 si\u0119 b\u0119d\u0119 w mym zakresie \ndzia\u0142ania ze wszystkich si\u0142 do ugruntowania \nwolno\u015bci, niepodleg\u0142o\u015bci i pot\u0119gi Rzeczypospo-\nlitej Polskiej, kt\u00f3rej zawsze wiernie s\u0142u\u017cy\u0107 b\u0119d\u0119, \nwszystkich obywateli kraju w r\u00f3wnem maj\u0105c \nzachowaniu, przepis\u00f3w prawa strzec b\u0119d\u0119 pilnie, \nobowi\u0105zki mego urz\u0119du sprawowa\u0107 gorliwie \ni sumiennie, a tajemnicy urz\u0119dowej dochowa\u0107. \nTak mi Panie Bo\u017ce dopom\u00f3\u017c\u201d.Wyk\u0142ada\u0142 termodynamik\u0119, kot\u0142y parowe, maszyny \nt\u0142okowe i maszyny wiruj\u0105ce. W 1923 roku przed-\nmioty te zosta\u0142y po\u0142\u0105czone w jeden przedmiot \ni nazwane Maszynoznawstwo II.\nBy\u0142 jednym ze wsp\u00f3\u0142organizator\u00f3w \nWydzia\u0142u Hutniczego i w latach 1923\u2013\n1925 pe\u0142ni\u0142 funkcj\u0119 dziekana tego \nwydzia\u0142u. W tym czasie opracowa\u0142, \nwraz z profesorem J. Krauze, przepisy \no studiach w AG. W latach 1926\u20131928 \nby\u0142 Rektorem Akademii G\u00f3rniczej, \na w latach 1928\u20131930 prorektorem.\nFinansowo by\u0142 to szczeg\u00f3lnie trudny czas i przez \nca\u0142\u0105 kadencj\u0119 boryka\u0142 si\u0119 problemami finanso-\nwymi na budow\u0119 budynku g\u0142\u00f3wnego akademii \ni obiekt\u00f3w pomocniczych. Jednocze\u015bnie efektyw-\nnie zabiega\u0142 i pertraktowa\u0142 z przedstawicielami \nprzemys\u0142u o dotacje na rzecz akademii, czego po-\nzytywnym wynikiem by\u0142a decyzja G\u00f3rno\u015bl\u0105skiego \nZwi\u0105zku Przemys\u0142owc\u00f3w G\u00f3rniczych i Hutniczych \nopodatkowania, po groszu ka\u017cdej tony w\u0119gla, na \nbudow\u0119 laboratorium maszynowego, kt\u00f3re zo-\nsta\u0142o wybudowane w latach 1926\u20131928. Nakre\u015bli\u0142 \nte\u017c og\u00f3lny projekt tego obiektu. Jednak\u017ce pe\u0142ne \nwyposa\u017cenie laboratorium nast\u0105pi\u0142o w 1936 roku. \nPrzemys\u0142 metalowy tak\u017ce przyszed\u0142 tej inicjatywie \nz pomoc\u0105. Fabryka Zieleniewskiego ofiarowa\u0142a \nlokomobil\u0119, silnik parowy i dwa silniki spalino-\nwe, Syndykat Hut \u017belaznych przeznaczy\u0142 oko\u0142o \n100 000 z\u0142otych na dalsz\u0105 rozbudow\u0119 laborato-\nrium, Rybnickie Gwarectwo W\u0119glowe ofiarowa\u0142o \n10 000 z\u0142otych na insygnia i rektorskie togi. Jako \nrektor przed\u0142o\u017cy\u0142 wtedy, zaakceptowany przez \nw\u0142adze Krakowa, projekt zaci\u0105gni\u0119cia przez Gmin\u0119 \nMiasta Krakowa po\u017cyczki bankowej na dalsz\u0105 \nbudow\u0119. Na stworzenie tego laboratorium i do-\nprowadzenie do pe\u0142nego wykorzystania po\u015bwi\u0119ci\u0142 \nwiele wysi\u0142ku i pracy.\nZosta\u0142 aresztowany przez gestapo 6 listopada \n1939 roku w ramach \u201eSonderaktion Krakau\u201d \ni wi\u0119ziony w obozie koncentracyjnym w Sachsen-\nhausen. Wolno\u015b\u0107 odzyska\u0142 8 lutego 1940 roku. \nPowr\u00f3ci\u0142 do Krakowa i pracowa\u0142 w Pa\u0144stwowej \nSzkole Technicznej G\u00f3rniczo-Hutniczo-Mierniczej \nna Krzemionkach i jednocze\u015bnie bra\u0142 udzia\u0142 w taj-Poczet rektor\u00f3w Akademii G\u00f3rniczej i Akademii G\u00f3rniczo-Hutniczej \u2013 cz\u0119\u015b\u0107 IV\nEdmund Chromi\u0144ski\nRektor w latach  \n1926\u20131928Hieronim Sie\u0144ski\nBiblioteka G\u0142\u00f3wna AGH\nfot. Archiwum BG AGH\nProfesor Edmund Chromi\u0144ski\n\n40\npa\u017adziernik 2020 nr 152EDMUND chRoMI\u0144skI\n40nym nauczaniu AG. W styczniu 1941 roku profesor \nznalaz\u0142 si\u0119 na sta\u0142ej li\u015bcie os\u00f3b otrzymuj\u0105cych po-\nmoc materialn\u0105. Akcja ta zorganizowana zosta\u0142a \nprzez Polak\u00f3w w Lizbonie, przy poparciu Polskiego \nCzerwonego Krzy\u017ca i polega\u0142a na co miesi\u0119cznej wysy\u0142ce paczek. Otrzyma\u0142, mi\u0119dzy innymi: p\u0142aszcz \nm\u0119ski, buty i dwie pary skarpet.\nPo wojnie powr\u00f3ci\u0142 do wyk\u0142ad\u00f3w z Maszyno-\nznawstwa II, kt\u00f3re w wyniku wielu reorganizacji \nulega\u0142o ci\u0105g\u0142ym modyfikacjom zar\u00f3wno w tre\u015bci, \njak i nazwie. W 1946 roku Ministerstwo O\u015bwia-\nty wyda\u0142o mu specjaln\u0105 zgod\u0119 pozwalaj\u0105c\u0105 na \nprowadzenie wyk\u0142ad\u00f3w w roku akademickim \n1946/1947, mimo przekroczenia 72 lat.\nProfesor ca\u0142e swoje \u017cycie po\u015bwi\u0119ci\u0142 pracy w dzie-\ndzinie budowy i eksploatacji kot\u0142\u00f3w parowych \nze szczeg\u00f3lnym uwzgl\u0119dnieniem zagadnie\u0144 \ncieplnych i by\u0142 autorytetem w tej specjalno\u015bci. \nJedn\u0105 z wi\u0119kszych prac naukowych prowadzonych \nprzez profesora by\u0142o badanie r\u00f3\u017cnych gatun-\nk\u00f3w w\u0119gla dla okre\u015blenia charakterystyki ich \nspalania w paleniskach kot\u0142\u00f3w parowych. Celem \ntej pracy by\u0142o umo\u017cliwienie doboru odpowied-\nniego w\u0119gla w zale\u017cno\u015bci od konstrukcji komory \npaleniskowej i rodzaju rusztu. Aby zrealizowa\u0107 te \nbadania musia\u0142 w pierwszym rz\u0119dzie rozwi\u0105za\u0107 \nproblem zwi\u0119kszenia stopnia dok\u0142adno\u015bci analizy \nspalin. Wiele te\u017c czasu po\u015bwi\u0119ci\u0142 na ulepszenie \npierwotnej konstrukcji rozszerzonego aparatu \nOrsta. W nowo zbudowanym aparacie uzyskiwa\u0142 \nzupe\u0142nie zadowalaj\u0105ce wyniki, a b\u0142\u0105d odczyty-\nwanych wielko\u015bci waha\u0142 si\u0119 w setnych procenta. \nCz\u0119\u015bciowe wyniki przeprowadzonych bada\u0144 \nopublikowa\u0142 w 1936 roku w pracy Sprawno\u015b\u0107 ko -\nt\u0142\u00f3w parowych . Udowadniaj\u0105c w niej konieczno\u015b\u0107 \nstosowania dla danych konstrukcji kot\u0142\u00f3w \u015bci\u015ble \nokre\u015blonego paliwa. Publikowa\u0142 r\u00f3wnie\u017c i inne \nefekty swoich bada\u0144. W pracy Metan w spalinach  \nstwierdzi\u0142, \u017ce wod\u00f3r pojawia si\u0119 w spalinach \npochodz\u0105cych ze spalania w\u0119gla kamiennego \nfot. H. Sie\u0144ski fot. Koncern Ilustrowany Kurier Codzienny  - Archiwum Ilustracji\nfot. Archiwum AGH\nProfesor Edmund Chromi\u0144ski\nBudynek laboratorium maszynowego \nwybudowanego w latach 1926-1928 \nstaraniem rektora prof. Edmunda \nChromi\u0144skiegoAkt przysi\u0119gi profesorskiej\n\n41\nBiuletyn AGHEDMUND chRoMI\u0144skI\n41 Biuletyn AGHsporadycznie, metan natomiast jest ich sta\u0142ym \nsk\u0142adnikiem, a zawarto\u015b\u0107 jego zale\u017cy od rodzaju \nw\u0119gla. Wszystkie Jego prace charakteryzuje du\u017ca \nwnikliwo\u015b\u0107 i pomys\u0142owo\u015b\u0107 w ustalaniu metod \nbada\u0144 oraz wielka dok\u0142adno\u015b\u0107. By\u0142 autorem \npodr\u0119cznika Kot\u0142y parowe i ich obs\u0142uga , kt\u00f3ry \ndo 1952 roku by\u0142 jedyn\u0105 ksi\u0105\u017ck\u0105 z tego zakresu \nw j\u0119zyku polskim. Stanowi\u0142a ona \u017ar\u00f3d\u0142o cennych \nwiadomo\u015bci praktycznych, przeznaczona zasad-\nniczo dla personelu kot\u0142owni s\u0142u\u017cy\u0142a r\u00f3wnie\u017c, \njako pomocniczy podr\u0119cznik studentom uczelni \ntechnicznych. Do 1951 roku ukaza\u0142o si\u0119 sze\u015b\u0107 wy-\nda\u0144, co dobitnie \u015bwiadczy o jej warto\u015bci. Zosta\u0142a \nprzet\u0142umaczona na j\u0119zyk rosyjski. 30 listopada \n1953 roku Centralna Komisja Kwalifikacyjna dla \nPracownik\u00f3w Nauki w specjalnym za\u015bwiadczeniu \npoinformowa\u0142a, \u017ce profesor zwyczajny Katedry \nMaszynoznawstwa Wydzia\u0142u Mechanizacji G\u00f3rnic -\ntwa i Hutnictwa AGH uzyska\u0142 stopie\u0144 naukowy \ndoktora nauk technicznych. W uznaniu zas\u0142ug od-\nznaczony zosta\u0142 Medalem za D\u0142ugoletni\u0105 S\u0142u\u017cb\u0119 \ni Medalem Zwyci\u0119stwa i Wolno\u015bci. W 1953 roku \nprofesor Jan Sentek tak o nim pisa\u0142: \u201eJako kie-\nrownik Katedry Maszynoznawstwa II opracowa\u0142 \nplany i zorganizowa\u0142 akcj\u0119 budowy laboratorium \nmaszynowego, kt\u00f3re w tym czasie by\u0142o najlepsze \nw Polsce. Poziom wyk\u0142ad\u00f3w prof. Chromi\u0144skiego \nby\u0142 zawsze tak wysoki, \u017ce ca\u0142y szereg jego wy-\nchowank\u00f3w, zajmuj\u0105cych dzi\u015b wybitne stanowi-\nska, z uznaniem je wspomina. Ceniony jest jako \nrzeczoznawca w dziedzinie energetyki i ma za \nsob\u0105 kilkadziesi\u0105t ekspertyz, kt\u00f3re przyczyni\u0142y si\u0119 \ndo podniesienia oszcz\u0119dno\u015bci w zu\u017cyciu paliwa. \nDzi\u015b jeszcze w sprawach powa\u017cniejszych zostaje \nwzywany do wydania opinii. Obecnie wyk\u0142ada \nna kursach magisterskich, czuwa nad poziomem \nswych asystent\u00f3w i wk\u0142ada du\u017co pracy na podnie-\nsienie ich wiadomo\u015bci technicznych. \u017bywo inte-\nresuje si\u0119 przebiegiem \u0107wicze\u0144 i ch\u0119tnie dzieli \nsi\u0119 swym du\u017cym do\u015bwiadczeniem dydaktycznym \ni naukowym\u201d.\nProfesor Edmund Chromi\u0144ski zmar\u0142 11 wrze\u015bnia \n1954 roku w Krakowie. Pochowany zosta\u0142 na \ncmentarzu Rakowickim. Kwatera HB, rz\u0105d p\u0142n., \nmiejsce 10, Grobowiec Rodziny Haberk\u00f3w.\nProfesor pozosta\u0142 w pami\u0119ci, jako cz\u0142owiek o nie-\nprzeci\u0119tnej indywidualno\u015bci, niezwyk\u0142ej wytrwa\u0142o-\n\u015bci i kryszta\u0142owym charakterze. Wymagaj\u0105cy i su-\nrowy zar\u00f3wno dla siebie jak i otoczenia, cieszy\u0142 \nsi\u0119 wielkim szacunkiem, uznaniem i sympati\u0105. \nDo ko\u0144ca swego \u017cycia, mimo podesz\u0142ego wieku \npracowa\u0142 ofiarnie, prowadz\u0105c prawie do ostatnich \nchwil wyk\u0142ady.\nW 1933 roku Kazimierz T. Pochwalski namalowa\u0142 \njego portret rektorski, kt\u00f3ry podczas wojny zosta\u0142 \nzniszczony. W 1958 roku nowy portret, kt\u00f3ry \nznajduje si\u0119 w auli g\u0142\u00f3wnej AGH, namalowa\u0142 Leon \nKowalski. \nfot. Archiwum AGH\n\u0179r\u00f3d\u0142a do biogramu:\n \u0083Akta osobowe (AGH) \u2013 Edmund Chromi\u0144ski, [foto]\n \u0083Nowakowski A., Wn\u0119k Z.: Wspomnienia o zmar\u0142ych profesorach Wydzia\u0142u : Prof. dr \nin\u017c. Edmund Chromi\u0144ski (1874\u20131954). Zeszyty Naukowe AGH; nr 367. [Seria] Metalurgia \ni Odlewnictwo 1973, z. 51, s. 41\u201342\n \u0083Paczy\u0144ska I.: Aktion gegen Universit\u00e4ts-Professoren: (Krak\u00f3w, 6 listopada 1939 roku) \ni okupacyjne losy aresztowanych. Krak\u00f3w 2019, s. 203\u2013848, [foto]\n \u0083Poczet Rektor\u00f3w AGH: lata 1919-1961: Edmund Chromi\u0144ski (1874\u20131954). Biuletyn AGH \n2013, wyd. spec. z okazji 100-lecia powo\u0142ania Akademii G\u00f3rniczej, s. 14, [foto]\n \u0083S\u0142ownik biograficzny technik\u00f3w polskich. Z. 4/5. Red. nacz. T. Skarzy\u0144ski. Warszawa \n1994, s. 21\u201322\n \u0083Tomczyk M.: 75. rocznica \u201eSonderaktion Krakau\u201d. Biuletyn AGH 2014, nr 83, s. 8-9, [foto]\n \u0083Wielka Ksi\u0119ga 85-lecia Akademii G\u00f3rniczo-Hutniczej. [Oprac.] zesp\u00f3\u0142 aut. K. Piko\u0144 (red. \nnaczelny), A. Soko\u0142owska (dyrektor projektu), K. Piko\u0144. Gliwice 2004, s. 51\u201352, [foto]\n \u0083Wyrok na Uniwersytet Jagiello\u0144ski 6 listopada 1939. Pod red. L. Hajdukiewicza. Krak\u00f3w \n1989, s. 276\u2013277, [foto]\n \u0083\u017byciorysy profesor\u00f3w i asystent\u00f3w Akademii G\u00f3rniczo-Hutniczej w Krakowie (1919\u2013\n1964). Red. M. Odlanicki-Poczobutt. Krak\u00f3w 1965, s. 38\u201341 (Zeszyty Naukowe. Akademia \nG\u00f3rniczo-Hutnicza w Krakowie; nr 41, z. spec. 4)Portret rektorski prof. Edmunda Chromi\u0144skiego autorstwa Leona Kowalskiego\n\n", "metadata": {}}