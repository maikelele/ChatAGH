{"content": "# In\u017cynieria Bezpiecze\u0144stwa \u2013 Wydzia\u0142 In\u017cynierii L\u0105dowej i Gospodarki Zasobami\n\nURL: https://wilgz.agh.edu.pl/rekrutacja/studia-stacjonarne-kierunki/inzynieria-bezpieczenstwa/\nCrawled: 2025-03-19 21:27:40\n\nHomepage\n \u00a0/\u00a0 \nRekrutacja\n \u00a0/\u00a0 \nStudia stacjonarne\n \u00a0/\u00a0 \nIn\u017cynieria Bezpiecze\u0144stwa\n In\u017cynieria Bezpiecze\u0144stwa\n\nRozpocznij rekrutacj\u0119 (e-Rekrutacja)\n\nCelem studi\u00f3w na\u00a0kierunku In\u017cynieria Bezpiecze\u0144stwa jest przygotowanie student\u00f3w z\u00a0zakresu problematyki bezpiecze\u0144stwa pracy cz\u0142owieka, eksploatacji obiekt\u00f3w technicznych i\u00a0ich zaplecza oraz\u00a0racjonalnego i\u00a0\u015bwiadomego korzystania z\u00a0zasob\u00f3w \u015brodowiska naturalnego, jego w\u0142a\u015bciwego przekszta\u0142cania i\u00a0ochrony poszczeg\u00f3lnych komponent\u00f3w, zw\u0142aszcza w\u00a0sytuacjach krytycznych. \nAbsolwenci\n kierunku mog\u0105 podj\u0105\u0107 zatrudnienie m.in.: w\u00a0\ndzia\u0142ach bhp\n i\u00a0\nochrony \u015brodowiska\n w\u00a0r\u00f3\u017cnych ga\u0142\u0119ziach przemys\u0142u, \nadministracji\n, \ns\u0142u\u017cbach ratownictwa i\u00a0jednostkach zarz\u0105dzania kryzysowego\n, \njednostkach wdra\u017caj\u0105cych i\u00a0eksploatuj\u0105cych systemy bezpiecze\u0144stwa\n oraz\u00a0\nfirmach konsultingowych i\u00a0szkoleniowych.\n\n STUDIA DRUGIEGO STOPNIA \u2013 MAGISTERSKIE \n\n Licznik miejsc \n\n 20/20 \n\n Bezpiecze\u0144stwo i ochrona pracy \n\n Bezpiecze\u0144stwo techniczne i \u015brodowiskowe \n\n Bezpiecze\u0144stwo i ochrona pracy \n\n 1 \n\n semestr \n\nPoznasz podstawowe wymagania formalno-prawne dotycz\u0105ce bezpiecze\u0144stwa i ochrony pracy ludzi \u2013 przedmioty: \nprawno-ekonomiczne aspekty bezpiecze\u0144stwa, podstawy bezpiecze\u0144stwa i higieny pracy\n.\nNauczysz si\u0119 wykonywa\u0107 ocen\u0119 bezpiecze\u0144stwa dla pracownik\u00f3w oraz proces\u00f3w technologicznych oraz projektowa\u0107 bezpieczne procesy \u2013 przedmioty: \nbezpiecze\u0144stwo i ocena zgodno\u015bci maszyn, bezpiecze\u0144stwo u\u017cytkowania obiekt\u00f3w budowlanych, czynniki \u015brodowiska pracy.\nPoznasz metody rozwi\u0105zywania problem\u00f3w decyzyjnych w spos\u00f3b wielokryterialny z wykorzystaniem in\u017cynierskich metod komputerowych \u2013 przedmioty: \nanalizy wielokryterialne w zastosowaniach in\u017cynierskich, akwizycja i analiza danych w bhp\n.\nNab\u0119dziesz umiej\u0119tno\u015bci prowadzenia kurs\u00f3w i szkole\u0144 oraz zarz\u0105dzania czasem i zasobami \u2013 przedmioty: \nmetody prowadzenia kurs\u00f3w i szkole\u0144, podstawy negocjacji, zarz\u0105dzanie organizacjami\n.\n\n 1 \n\n semestr \n\n 2 \n\n semestr \n\nNauczysz si\u0119 przeprowadza\u0107 pomiary i badania wybranych czynnik\u00f3w \u015brodowiska, zarz\u0105dza\u0107 ryzykiem i projektowa\u0107 bezpieczne stanowiska pracy \u2013 przedmioty: \nanaliza i zarz\u0105dzanie ryzykiem, projektowanie w ergonomii i organizacja \u015brodowiska pracy\n.\nPoznasz za\u0142o\u017cenia zintegrowanego zarz\u0105dzania w organizacjach oraz audytowania \u2013 przedmioty: \nzintegrowany system zarz\u0105dzania jako\u015b\u0107-\u015brodowisko-bhp, audyt w bezpiecze\u0144stwie, dokumentacja bhp, zarz\u0105dzanie bhp z elementami zarz\u0105dzania kryzysowego\n.\nNauczysz si\u0119 dobiera\u0107 i wdra\u017ca\u0107 odpowiednie \u015brodki profilaktyczne do wyst\u0119puj\u0105cych zagro\u017ce\u0144 w r\u00f3\u017cnych bran\u017cach \u2013 przedmioty: \nprace szczeg\u00f3lnie niebezpieczne, bezpiecze\u0144stwo pracy w budownictwie, bezpiecze\u0144stwo pracy w g\u00f3rnictwie, zagro\u017cenie po\u017carowe i wybuchem\n.\nPoznasz sposoby prognozowania skutk\u00f3w wypadk\u00f3w przy pracy, katastrof i awarii oraz odpowiedniego reagowania w sytuacjach awaryjnych \u2013 przedmioty: \ntechnologia VR w bezpiecze\u0144stwie pracy, planowanie i prowadzenie akcji ratowniczych, badanie wypadk\u00f3w przy pracy i katastrof\n.\n\n 2 \n\n semestr \n\n 3 \n\n semestr \n\nPoznasz metody efektywnej pracy w zespole i odpowiedzialnego kierowania pracownikami \u2013 przedmioty: \nprzygotowanie pedagogiczne, kultura bezpiecze\u0144stwa\n.\nNab\u0119dziesz praktycznych umiej\u0119tno\u015bci komunikacyjnych i radzenia sobie z sytuacjami trudnymi \u2013 przedmioty: \nwyst\u0105pienia publiczne, komunikacja interpersonalna\n.\nZg\u0142\u0119bisz i samodzielnie opracujesz wybrane zagadnienie naukowe z obszaru bezpiecze\u0144stwa i ochrony pracy \u2013 przedmioty: \npraca dyplomowa, ko\u0142o naukowe/badania naukowe\n.\n\n 3 \n\n semestr \n\n Bezpiecze\u0144stwo techniczne i \u015brodowiskowe \n\n 1 \n\n semestr \n\nPoznasz podstawowe wymagania formalno-prawne dotycz\u0105ce bezpiecze\u0144stwa pracy i ochrony \u015brodowiska \u2013 przedmioty: \nprawno-ekonomiczne aspekty bezpiecze\u0144stwa, zarz\u0105dzanie kryzysowe, bezpiecze\u0144stwo zaopatrzenia w wod\u0119\n.\nNauczysz si\u0119 przeprowadza\u0107 oceny bezpiecze\u0144stwa w przemy\u015ble, oceny zgodno\u015bci maszyn, oceny bezpiecze\u0144stwa obiekt\u00f3w technicznych \u2013 przedmioty: \nbezpiecze\u0144stwo i ocena zgodno\u015bci maszyn, bezpiecze\u0144stwo u\u017cytkowania obiekt\u00f3w budowlanych\n.\nPoznasz metody rozwi\u0105zywania problem\u00f3w decyzyjnych w spos\u00f3b wielokryterialny z wykorzystaniem in\u017cynierskich metod komputerowych \u2013 przedmioty: \nanalizy wielokryterialne w zastosowaniach in\u017cynierskich, metody komputerowe w obliczeniach in\u017cynierskich\n.\nZyskasz umiej\u0119tno\u015bci zwi\u0105zane z zarz\u0105dzaniem w organizacjach oraz opracowywaniem strategii negocjacji \u2013 przedmioty: \npodstawy negocjacji, zarz\u0105dzanie organizacjami\n.\n\n 1 \n\n semestr \n\n 2 \n\n semestr \n\nNauczysz si\u0119 uwzgl\u0119dnia\u0107 w zarz\u0105dzaniu bezpiecze\u0144stwem pracy aspekty \u015brodowiskowe \u2013 przedmioty: \ngospodarka o obiegu zamkni\u0119tym, alternatywne \u017ar\u00f3d\u0142a energii, eksploatacja instalacji i obiekt\u00f3w gospodarki odpadami\n.\nPoznasz instrumenty zarz\u0105dzania \u015brodowiskiem i nauczysz si\u0119 sporz\u0105dza\u0107 raporty oddzia\u0142ywania przedsi\u0119wzi\u0119\u0107 na \u015brodowisko \u2013 przedmioty: \nwp\u0142yw dzia\u0142alno\u015bci przemys\u0142owej na \u015brodowisko, zarz\u0105dzanie \u015brodowiskiem\n.\nZaznajomisz si\u0119 ze sposobami monitorowania w cyklu produkcyjnym wp\u0142ywu dzia\u0142a\u0144 cz\u0142owieka i techniki na poszczeg\u00f3lne komponenty \u015brodowiska \u2013 przedmioty: \nprofilaktyka zagro\u017ce\u0144 w przemy\u015ble i \u015brodowisku, metody kontroli zanieczyszcze\u0144 \u015brodowiska, bezpiecze\u0144stwo zaopatrzenia w energi\u0119\n.\nB\u0119dziesz potrafi\u0142 diagnozowa\u0107 stan techniczny maszyn, urz\u0105dze\u0144 i obiekt\u00f3w budowlanych \u2013 przedmioty: \nnowoczesna diagnostyka obiekt\u00f3w technicznych, procesy degradacyjne obiekt\u00f3w technicznych\n.\nPoznasz za\u0142o\u017cenia zintegrowanego zarz\u0105dzania w organizacjach oraz audytowania \u2013 przedmioty: \nzintegrowany system zarz\u0105dzania jako\u015b\u0107-\u015brodowisko-bhp, audyt w bezpiecze\u0144stwie\n.\n\n 2 \n\n semestr \n\n 3 \n\n semestr \n\nPoznasz metody efektywnej pracy w zespole i odpowiedzialnego kierowania pracownikami \u2013 przedmioty:\n przygotowanie pedagogiczne, kultura bezpiecze\u0144stwa\n.\nNab\u0119dziesz praktycznych umiej\u0119tno\u015bci komunikacyjnych i radzenia sobie z sytuacjami trudnymi \u2013 przedmioty: \nwyst\u0105pienia publiczne, komunikacja interpersonalna\n.\nZg\u0142\u0119bisz i samodzielnie opracujesz wybrane zagadnienie naukowe z obszaru bezpiecze\u0144stwa technicznego i \u015brodowiskowego \u2013 przedmioty:\n praca dyplomowa, ko\u0142o naukowe/badania naukowe\n.\n\n 3 \n\n semestr", "metadata": {"url": "https://wilgz.agh.edu.pl/rekrutacja/studia-stacjonarne-kierunki/inzynieria-bezpieczenstwa/", "title": "In\u017cynieria Bezpiecze\u0144stwa \u2013 Wydzia\u0142 In\u017cynierii L\u0105dowej i Gospodarki Zasobami", "depth": 3, "duplicate": false, "content_hash": "4c511229a08af336a38dcee232da8775", "word_count": 684, "headings": [{"level": 1, "text": "In\u017cynieria Bezpiecze\u0144stwa"}, {"level": 2, "text": "STUDIA DRUGIEGO STOPNIA \u2013 MAGISTERSKIE"}, {"level": 3, "text": "Bezpiecze\u0144stwo i ochrona pracy"}, {"level": 3, "text": "Bezpiecze\u0144stwo techniczne i \u015brodowiskowe"}]}}