{"content": "# Ho Chi Hung \u2013 Historia AGH\n\nURL: https://historia.agh.edu.pl/wiki/Ho_Chi_Hung\nCrawled: 2025-03-19 21:10:19\n\nHo Chi Hung\n\nZ Historia AGH\n\nHo Chi Hung\n\nNazwisko\n\nHo Chi\n\nImi\u0119 / imiona\n\nHung\n\nTytu\u0142y / stanowiska\n\nMgr in\u017c.\n\nTytu\u0142y honorowe AGH\n\nKonsul Honorowy AGH\n\nData urodzenia\n\n8 lipca 1945\n\nMiejsce urodzenia\n\nNgean\n\nDyscyplina/specjalno\u015bci\n\nmaszyny i urz\u0105dzenia g\u00f3rnicze\n\nOdznaczenia i nagrody\n\nKrzy\u017c Komandorski z Gwiazd\u0105 Orderu Zas\u0142ugi Rzeczypospolitej Polskiej\n\nMgr in\u017c. \nHo Chi Hung\n (1945-)\n\nDyscyplina/specjalno\u015bci: maszyny i urz\u0105dzenia g\u00f3rnicze\n\nNota biograficzna\n\nUrodzi\u0142 si\u0119 8 lipca 1945 roku w Ngean (Wietnam). \n\nW latach 1966-1972 studiowa\u0142 na Wydziale Maszyn G\u00f3rniczych i Hutniczych AGH (obecnie Wydzia\u0142 In\u017cynierii Mechanicznej i Robotyki). Po powrocie do Wietnamu rozpocz\u0105\u0142 prac\u0119 zawodow\u0105 w Katedrze Technologii Maszynoznawstwa w Hanojskim Uniwersytecie G\u00f3rnictwa i Geologii jako wyk\u0142adowca. P\u00f3\u017aniej zosta\u0142 kierownikiem Dzia\u0142u Og\u00f3lnych Spraw i Wsp\u00f3\u0142pracy z Zagranic\u0105 tam\u017ce. W 1994 roku obj\u0105\u0142 stanowisko Zast\u0119pcy Dyrektora Departamentu Kszta\u0142cenia Kadry Naukowej w Ministerstwie Nauki, Technologii i \u015arodowiska Wietnamu, a nast\u0119pnie Naczelnego Dyrektora Biura Zarz\u0105du Hoalac Hightech Park przy Ministerstwie Nauki i Technologii.\n\nWiceprzewodnicz\u0105cy-Sekretarz Generalny Towarzystwa Przyja\u017ani Wietnamsko-Polskiej. Przewodnicz\u0105cy Ko\u0142a Wychowank\u00f3w AGH w Hanoi. Generalny Sekretarz Wietnamskiego Stowarzyszenia Zwi\u0105zk\u00f3w Zawodowych w Dziedzinie \u015arodowiska Miast i Stref Przemys\u0142owych.\n\nZas\u0142u\u017cony dla AGH, od wielu lat wspiera dzia\u0142ania AGH w Wietnamie, jest przewodnicz\u0105cym Ko\u0142a Wychowank\u00f3w AGH w Hanoi. Wsp\u00f3\u0142redaktor publikacji \u201ePrzyja\u017a\u0144 polsko-wietnamska: wietnamscy absolwenci Akademii G\u00f3rniczo-Hutniczej im. Stanis\u0142awa Staszica w Krakowie\u201d.\n\nBy\u0142 organizatorem wizyt w\u0142adz naszej uczelni w Wietnamie m.in. by\u0142ych Rektor\u00f3w AGH: prof. Jerzego Niewodnicza\u0144skiego, prof. Jana Janowskiego, prof. Antoniego Tajdusia oraz obecnego Rektora AGH Tadeusza S\u0142omki, a tak\u017ce wielu delegacji z wydzia\u0142\u00f3w AGH. \n\nW 2016 roku otrzyma\u0142 tytu\u0142 Konsula Honorowego AGH (Uchwa\u0142\u0105 nr 114/2014 Senatu AGH z dnia 29 pa\u017adziernika 2014 roku). Zosta\u0142 uhonorowany za promocj\u0119 Akademii G\u00f3rniczo-Hutniczej im. Stanis\u0142awa Staszica w Krakowie i integracj\u0119 \u015brodowiska wychowank\u00f3w AGH w Socjalistycznej Republice Wietnamu oraz za dzia\u0142alno\u015b\u0107 na rzecz umacniania przyja\u017ani i wsp\u00f3\u0142pracy mi\u0119dzy Socjalistyczn\u0105 Republik\u0105 Wietnamu i Rzeczpospolit\u0105 Polsk\u0105.\nObecnie na emeryturze.\n\nOdznaczenia i nagrody\n\nKrzy\u017c Komandorski z Gwiazd\u0105 Orderu Zas\u0142ugi Rzeczypospolitej Polskiej\n\n\u0179r\u00f3d\u0142a do biogramu\n\nKsi\u0105\u017cki\n\nPrzyja\u017a\u0144 polsko-wietnamska\u00a0: wietnamscy absolwenci Akademii G\u00f3rniczo-Hutniczej im. Stanis\u0142awa Staszica w Krakowie. Red. M. Fory\u015b, H\u00f4' Ch\u00ed Hu'ng. Krak\u00f3w 2015, s. 50-52, [foto]\n\nArtyku\u0142y\n\nKopia A.: Dzie\u0144 Hutnika 2016. \nBiuletyn AGH\n 2016, nr 101, s. 16, [foto]\n\n[\nProtok\u00f3\u0142 z Posiedzenia Senatu AGH\n... 29.10.2014], s. 3, 19-20, 67\n\nHo Chi Hung: Wspomnienia z okresu studi\u00f3w. \nBiuletyn AGH\n 2018, nr 126-127, s. 9-10, [foto]\n\nInne\n\nHo Chi Hung otrzyma\u0142 tytu\u0142 Konsula Honorowego AGH, [foto] [online] [przegl\u0105dany 22.01.2018]. Dost\u0119pny w: \nhttp://www.agh.edu.pl/aktualnosci/info/article/ho-chi-hung-otrzymal-tytul-konsula-honorowego-agh/\n\nstan na dzie\u0144 23.01.2023\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Ho_Chi_Hung&oldid=75378\n\u201d\n\nKategoria\n: \nBiogramy", "metadata": {"url": "https://historia.agh.edu.pl/wiki/Ho_Chi_Hung", "title": "Ho Chi Hung \u2013 Historia AGH", "depth": 2, "duplicate": false, "content_hash": "aa29f8a9144df4f8dd1640cdf432be28", "word_count": 405, "headings": [{"level": 1, "text": "Ho Chi Hung"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}