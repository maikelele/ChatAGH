{"content": "# Grant FENG BINGO dla Laboratorium Dziedzictwa WIMiC AGH-- Wydzia\u0142 In\u017cynierii Materia\u0142owej i Ceramiki AGH \n\nURL: https://ceramika.agh.edu.pl/aktualnosci/detail/grant-feng-bingo-dla-laboratorium-dziedzictwa-kulturowego-wimic-agh\nCrawled: 2025-03-19 21:33:12\n\nBadania \u015bwiat\u0142otrwa\u0142o\u015bci dla kilkudziesi\u0119ciu najg\u0142o\u015bniejszych prac Edvarda Muncha z zasob\u00f3w Munch Museet w Oslo. Fot. Tomasz \u0141ojewski, archiwum prywatne \n\n Grant FENG BINGO dla Laboratorium Dziedzictwa WIMiC AGH \n\n 27-02-2025 \n\nGrant z\u00a0\nFunduszy Europejskich dla Nowoczesnej Gospodarki\n BINGO (Badawcza Infrastruktura Nowoczesnej Gospodarki) dla Laboratorium Dziedzictwa na Wydziale In\u017cynierii Materia\u0142owej i Ceramiki AGH.\n\nZ rado\u015bci\u0105 informujemy, \u017ce konsorcjum \nERIHS.PL\n, w sk\u0142ad kt\u00f3rego wchodzi \nLaboratorium Dziedzictwa\n\u00a0na Wydziale In\u017cynierii Materia\u0142owej i Ceramiki AGH, prowadzone przez dra hab.\u00a0\nTomasza \u0141ojewskiego\n, prof. AGH otrzyma\u0142o 29 295 708,40 z\u0142 dofinansowania na projekt \u201ePolska infrastruktura dla bada\u0144 nad dziedzictwem kulturowym \u2013 ERIHS.PL\u201d.\n\nGrant przyznano w ramach programu BINGO dla przedsi\u0119wzi\u0119\u0107 na Polskiej Mapie Infrastruktury Badawczej w dzia\u0142aniu 2.4 programu Fundusze Europejskie dla Nowoczesnej Gospodarki 2021-2027, projekt nr FENG.02.04-IP.04-0006/24.\n\nW ponownej ocenie wniosk\u00f3w konsorcjum ERIHS.PL, w kt\u00f3rego sk\u0142ad wchodzi AGH, uzyska\u0142o akceptacj\u0119 w konkursie dla sieci naukowych i znalaz\u0142o si\u0119 na 5. miejscu listy rankingowej.\n\n Badania \u015bwiat\u0142otrwa\u0142o\u015bci dzie\u0142 sztuki metod\u0105 MFT (Micro Fading Tests). Fot. Tomasz \u0141ojewski, archiwum prywatne \n\nBadania \u015bwiat\u0142otrwa\u0142o\u015bci dzie\u0142 sztuki metod\u0105 MFT (Micro Fading Tests). Fot. Tomasz \u0141ojewski, archiwum prywatne\n\nLiderem projektu jest Instytut Chemii Bioorganicznej PAN \u2013 Pozna\u0144skie Centrum Superkomputerowo-Sieciowe (IChB PAN PCSS).\n\nW AGH beneficjentami s\u0105:\n\nWydzia\u0142 Odlewnictwa (dr hab. in\u017c. \nAldona Garbacz-Klempka\n, prof. AGH)\n\nWydzia\u0142 In\u017cynierii Materia\u0142owej i Ceramiki (dr hab. \nTomasz \u0141ojewski\n, prof. AGH)\n\nW ramach projektu do \nLaboratorium Bada\u0144 Dziedzictwa\n trafi wysokorozdzielcza kamera do rejestracji obraz\u00f3w w \u015bredniej podczerwieni o warto\u015bci 260 tys. z\u0142 netto. Ponadto AGH otrzyma 900 tys. z\u0142 na zatrudnienie nowych os\u00f3b i dodatki do wynagrodze\u0144 dla realizator\u00f3w projektu.\n\nWarto pos\u0142ucha\u0107:\n 8 lutego 2025 r. w Programie I PR, w audycji Eureka, Prof. Tomasz \u0141ojewski opowiada\u0142 o badaniu \u015bwiat\u0142otrwa\u0142o\u015bci. Rozmow\u0119 prowadzi\u0142a red. Katarzyna Kobylecka.\n\nZapraszamy do ods\u0142uchania rozmowy.\n\nE-RIHS.pl to polskie konsorcjum zajmuj\u0105ce si\u0119 badaniem obiekt\u00f3w zabytkowych przy u\u017cyciu metod fizyko-chemicznych. Zosta\u0142o utworzone przez 14 instytucji naukowych z Gda\u0144ska, Krakowa, Poznania, Torunia, Warszawy i Wroc\u0142awia.\u00a0Akademia G\u00f3rniczo-Hutnicza w Krakowie jest cz\u0142onkiem konsorcjum.\n\nTo wa\u017cna inicjatywa, kt\u00f3ra przyczynia si\u0119 do rozwoju bada\u0144 nad dziedzictwem kulturowym, umo\u017cliwiaj\u0105c wykorzystanie nowoczesnych metod naukowych w ochronie i analizie zabytk\u00f3w.\n\nOd stycznia 2020 roku E-RIHS.pl znajduje si\u0119 na Polskiej Mapie Drogowej Infrastruktur Badawczych. Na stronie Ministerstwa Nauki i Szkolnictwa Wy\u017cszego mo\u017cna znale\u017a\u0107 broszur\u0119 z opisem wszystkich zaakceptowanych infrastruktur badawczych.\n\nE-RIHS.pl jest oddoln\u0105 inicjatyw\u0105 o\u015brodk\u00f3w badawczych, kt\u00f3re je tworz\u0105. W przysz\u0142o\u015bci konsorcjum wejdzie w sk\u0142ad Europejskiej Infrastruktury Badawczej na rzecz Dziedzictwa Kulturowego (European Research Infrastructure for Heritage Science ERIC: E-RIHS) jako jej w\u0119ze\u0142 narodowy.\n\nE-RIHS.pl to struktura otwarta, kt\u00f3ra zaprasza do wsp\u00f3\u0142pracy i udzia\u0142u. Oferuje \u015brodowisku konserwator\u00f3w, historyk\u00f3w sztuki, muzealnik\u00f3w, archeolog\u00f3w oraz innych specjalist\u00f3w dost\u0119p do unikalnej infrastruktury badawczej i know-how w dziedzinie bada\u0144 dziedzictwa kulturowego.\n\nCele E-RIHS.pl:\n\nPrzygotowanie i koordynacja przyst\u0105pienia oraz udzia\u0142u Polski w europejskiej infrastrukturze badawczej\u00a0\nEuropean Research Infrastructure for Heritage Science (E-RIHS)\n.\n\nPromocja og\u00f3lnopolskiej i europejskiej wsp\u00f3\u0142pracy naukowej w dziedzinie fizyko-chemicznych bada\u0144 zabytk\u00f3w dziedzictwa kulturowego.\n\nOpracowanie i realizacja wsp\u00f3lnych projekt\u00f3w badawczych z zakresu fizyko-chemicznych bada\u0144 zabytk\u00f3w.\n\nTworzenie i koordynacja zintegrowanego systemu wsparcia dla podmiot\u00f3w (instytucji, firm i os\u00f3b) dzia\u0142aj\u0105cych w obszarze bada\u0144 nad dziedzictwem kulturowym oraz konserwacji zabytk\u00f3w, zapewniaj\u0105cego dost\u0119p do nowoczesnych metod badawczych i wymiany informacji o wynikach bada\u0144.\n\nWspieranie wymiany do\u015bwiadcze\u0144 i rezultat\u00f3w bada\u0144 oraz wzmacnianie wsp\u00f3\u0142pracy mi\u0119dzy cz\u0142onkami konsorcjum poprzez organizacj\u0119 konferencji i sympozj\u00f3w naukowych. Sta\u0142ym miejscem takiej wymiany jest doroczna konferencja \u201eAnaliza Chemiczna w Ochronie Zabytk\u00f3w\u201d.\n\nWsp\u00f3\u0142praca z innymi instytucjami naukowymi, konsorcjami, sieciami naukowymi, centrami zaawansowanych technologii oraz o\u015brodkami integruj\u0105cymi \u015brodowisko naukowe w Polsce i Europie.\n\n Badania \u015bwiat\u0142otrwa\u0142o\u015bci dzie\u0142 sztuki metod\u0105 MFT (Micro Fading Tests). Fot. Tomasz \u0141ojewski, archiwum prywatne \n\nFot. Tomasz \u0141ojewski, archiwum prywatne\n\nFot. Tomasz \u0141ojewski, archiwum prywatne\n\nWi\u0119cej informacji nt. prac dra hab. Tomasza \u0141ojewskiego, prof. AGH\n\nPowr\u00f3t\n\n Powi\u0105zane wiadomo\u015bci\n\n15-01-2024\n Jak zbada\u0107 500-letni szkic Micha\u0142a Anio\u0142a i go nie zniszczy\u0107?", "metadata": {"url": "https://ceramika.agh.edu.pl/aktualnosci/detail/grant-feng-bingo-dla-laboratorium-dziedzictwa-kulturowego-wimic-agh", "title": "Grant FENG BINGO dla Laboratorium Dziedzictwa WIMiC AGH-- Wydzia\u0142 In\u017cynierii Materia\u0142owej i Ceramiki AGH ", "depth": 3, "duplicate": false, "content_hash": "ebb02ac8d980d2b5f1cb1e9636b3799a", "word_count": 612, "headings": [{"level": 1, "text": "Grant FENG BINGO dla Laboratorium Dziedzictwa WIMiC AGH"}, {"level": 2, "text": "Stopka"}]}}