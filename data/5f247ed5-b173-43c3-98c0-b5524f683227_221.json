{"content": "# Budowa wielofunkcyjnej Hali Sportowej AGH\n\nURL: http://www.inwestycje.agh.edu.pl/projekty-mein/budowa-wielofunkcyjnej-hali-sportowej-agh/\nCrawled: 2025-03-19 22:35:51\n\n\u201eBudowa wielofunkcyjnej Hali Sportowej AGH\u201d\nRodzaj inwestycji\nPrzedmiotem inwestycji jest budowa odpowiadaj\u0105cego obecnym potrzebom oraz standardom technicznym i funkcjonalnym obiektu widowiskowo-sportowego dostosowanego do potrzeb os\u00f3b niepe\u0142nosprawnych. Inwestycja b\u0119dzie polega\u0142a na budowie hali sportowej z zapleczem biurowym i magazynowym wyposa\u017conej w sale sportowe (wraz z trybunami) umo\u017cliwiaj\u0105cej prowadzenie r\u00f3wnolegle dydaktyki, trening\u00f3w sekcji wyczynowych oraz rozgrywek sportowych na poziomie I ligi pi\u0142ki siatkowej, r\u0119cznej i koszyk\u00f3wki, jak te\u017c w szereg pomocniczych pomieszcze\u0144 do prowadzenia zaj\u0119\u0107 sportowych (si\u0142ownie, sala do zaj\u0119\u0107 z muzyk\u0105 itp.). Zostanie wykonane adekwatne zagospodarowanie przyleg\u0142ego terenu (wykonanie dr\u00f3g doj\u015bcia i dojazdu, parkingu oraz komunikacji z istniej\u0105cym budynkiem basenu AGH), jak te\u017c przebudowa istniej\u0105cej infrastruktury technicznej - sieci wodoci\u0105gowej, gazowej, ciep\u0142owniczej i energetycznej.\u00a0 Zak\u0142adana liczba os\u00f3b mog\u0105cych przebywa\u0107 w pomieszczeniach budynku to ok. 1500, w tym student\u00f3w ok. 90%, a pracownik\u00f3w naukowo-dydaktycznych i administracyjnych ok. 10%. W trakcie trwania dodatkowych wydarze\u0144 sportowych kt\u00f3re mog\u0105 si\u0119 odbywa\u0107 na obu boiskach, udzia\u0142 mo\u017ce bra\u0107 3000 os\u00f3b.\nDane finansowe inwestycji\nDofinansowano z bud\u017cetu pa\u0144stwa - dotacja celowa Ministra Edukacji i Nauki\nDofinansowanie: 11 747 305 z\u0142\nCa\u0142kowita warto\u015b\u0107: 68 839 000 z\u0142\n\n Lokalizacja inwestycji\nPrzedmiotowa inwestycja jest zlokalizowana na terenie g\u0142\u00f3wnego kampusu Akademii G\u00f3rniczo\u2013Hutniczej im. Stanis\u0142awa Staszica w Krakowie, na terenie przyleg\u0142ym do basenu AGH na dzia\u0142kach ewidencyjnych nr 333/5, 333/6, 333/7, 276/15, 276/22, 276/23, 272/8, 272/30, 272/31, 124/4, 123/5, 122/9, 122/3, 122/4, 122/7, 121/1, 140/3, 140/4, 140/5, 140/8, 140/11 obr. K-5 Krowodrza w Krakowie.\n\nZakres rzeczowy i opis inwestycji\nHala b\u0119dzie posiada\u0142a nast\u0119puj\u0105ce pomieszczenia:\n\u2014\u00a0 \u00a0 sala sportowa wraz z trybunami 555 miejsc z p\u0142yt\u0105 boiska o wymiarach 34,9 x 54,6 m i wysoko\u015bci 9,2 m w kt\u00f3r\u0105 b\u0119d\u0105 wpisane:\no\u00a0 \u00a0g\u0142\u00f3wne boisko do pi\u0142ki r\u0119cznej o wymiarach 20 x 40 m i dwa boiska poprzeczne 20 x 32 m,\no\u00a0 \u00a0g\u0142\u00f3wne boisko i trzy boiska poprzeczne do koszyk\u00f3wki 15 x 28 m,\no\u00a0 \u00a0g\u0142\u00f3wne boisko i trzy boiska poprzeczne do pi\u0142ki siatkowej 9 x 18 m,\no\u00a0 \u00a0dziewi\u0119\u0107 stanowisk do badmintona,\no\u00a0 \u00a0dwa osobne zaplecza sanitarne z szatniami dla zawodnik\u00f3w wyposa\u017conymi w szafki (dedykowane dru\u017cynom sportowym bior\u0105cym udzia\u0142 w rozgrywkach),\no\u00a0 \u00a0wn\u0119ki do magazynowania koszy najazdowych i bramek.\n\u2014\u00a0 \u00a0 sala dydaktyczna z p\u0142yt\u0105 boiska o wymiarach 32,55 x 54,60 m i wysoko\u015bci min. 9 m w kt\u00f3r\u0105 b\u0119d\u0105 wpisane:\no\u00a0 \u00a0g\u0142\u00f3wne boisko do pi\u0142ki r\u0119cznej o wymiarach 20 x 40 m,\no\u00a0 \u00a0g\u0142\u00f3wne boisko i trzy boiska poprzeczne do koszyk\u00f3wki 15 x 28 m,\no\u00a0 \u00a0g\u0142\u00f3wne boisko i trzy boiska poprzeczne do pi\u0142ki siatkowej 9 x 18 m,\no\u00a0 \u00a0dziewi\u0119\u0107 stanowisk do badmintona,\no\u00a0 \u00a0\u015bcianka wspinaczkowa wewn\u0119trzna przylegaj\u0105ca do sali dydaktycznej nie zaw\u0119\u017caj\u0105ca przestrzeni gry,\n\u2014\u00a0 \u00a0 zaplecza sanitarne z szatniami dla 18 grup po max 30 os\u00f3b (w tym dwa kompleksy przystosowane do potrzeb os\u00f3b niepe\u0142nosprawnych),\n\u2014\u00a0 \u00a0 si\u0142ownia ci\u0119\u017cko atletyczna, sufit i \u015bciany umo\u017cliwiaj\u0105cy mocowanie przyrz\u0105d\u00f3w,\n\u2014\u00a0 \u00a0 magazyny,\n\u2014\u00a0 \u00a0 si\u0142ownia rekreacyjna z sufitem umo\u017cliwiaj\u0105cym umocowanie szyny do \u0107wicze\u0144 na ta\u015bmach TRX wraz z wydzielon\u0105, zamkni\u0119t\u0105 stref\u0105 dla kobiet (\u201el\u017cejsze maszyny\u201d do \u0107wicze\u0144, trena\u017cery, ta\u015bmy, rolki do masa\u017cu itp.),\n\u2014\u00a0 \u00a0 hol g\u0142\u00f3wny z szatni\u0105 dla obs\u0142ugi widowni,\n\u2014\u00a0 \u00a0 sanitariaty dla go\u015bci wraz z toalet\u0105 przystosowan\u0105 do potrzeb os\u00f3b niepe\u0142nosprawnych,\n\u2014\u00a0 \u00a0 pomieszczenie przeznaczone na ma\u0142\u0105 gastronomi\u0119 i handel,\n\u2014\u00a0 \u00a0 sala do \u0107wicze\u0144 przy muzyce 200 m2 z por\u0119cz\u0105 baletow\u0105, jednolit\u0105 \u015bcian\u0105 pokryt\u0105 lustrem, drabinkami do \u0107wicze\u0144 i pod\u0142og\u0105 zapewniaj\u0105c\u0105 dobr\u0105 amortyzacj\u0119,\n\u2014\u00a0 \u00a0 ma\u0142a sala wielofunkcyjna 15x15 m: tenis sto\u0142owy, sporty walki itp,\n\u2014\u00a0 \u00a0 pomieszczenia przeznaczone na odnow\u0119 biologiczn\u0105 zawodnik\u00f3w KS i AZS AGH tj. sauna sucha, wanna z hydromasa\u017cem, pomieszczenie do masa\u017cu,\n\u2014\u00a0 \u00a0 pomieszczenia biurowe, pokoje dla nauczycieli i trener\u00f3w,\n\u2014\u00a0 \u00a0 cztery korty do squash-a,\n\u2014\u00a0 \u00a0 sala konferencyjna z wyposa\u017ceniem audiowizualnym (30 os\u00f3b),\n\u2014\u00a0 \u00a0 pomieszczenia techniczne: w\u0119ze\u0142 cieplny, wentylatornia, pomieszczenie wodomierza, pomieszczenie rozdzielni elektrycznej i trafostacji, generator pr\u0105dotw\u00f3rczy z mo\u017cliwo\u015bci\u0105 ewentualnej obs\u0142ugi basenu AGH itp.,\n\u2014\u00a0 \u00a0 pomieszczenie pralnio-suszarni na potrzeby utrzymania stroj\u00f3w dru\u017cyn sportowych,\n\u2014\u00a0 \u00a0 pomieszczenia biurowe (pokoje dla administracji, pokoje dla trener\u00f3w, pokoje dla nauczycieli Studium Wychowania Fizycznego i Sportu, pomieszczenia socjalne.\nDane powierzchniowe i ilo\u015bciowe (parametry charakterystyczne budynku)\n\u2014\u00a0 \u00a0 wysoko\u015b\u0107 zabudowy: 19,52 m (budynek \u015bredniowysoki)\u00a0 \u00a0 \u00a0 \u00a0\u00a0\n\u2014\u00a0 \u00a0 ilo\u015b\u0107 kondygnacji: 5\u00a0 \u00a0 \u00a0 \u00a0\u00a0\n\u2014\u00a0 \u00a0 powierzchnia zabudowy: 6 074,79 m2\u00a0 \u00a0\n\u2014\u00a0 \u00a0 powierzchnia u\u017cytkowa: 7 125 m2\u00a0 \u00a0 \u00a0 \u00a0 \u00a0\n\u2014\u00a0 \u00a0 kubatura: 61 101,78 m3\u00a0\u00a0\n\u2014\u00a0 \u00a0 powierzchnia ca\u0142kowita: 13 875 m2\n\nUzasadnienie celowo\u015bci inwestycji\nG\u0142\u00f3wnym celem inwestycji jest budowa nowoczesnego, odpowiadaj\u0105cego obecnym potrzebom oraz standardom technicznym i funkcjonalnym obiektu widowiskowo-sportowego dostosowanego do potrzeb os\u00f3b niepe\u0142nosprawnych. Wielofunkcyjna hala sportowa spe\u0142nia\u0107 b\u0119dzie potrzeby statutowe Uczelni w zakresie: dydaktyki, dzia\u0142alno\u015bci Klubu Uczelnianego Akademickiego Zwi\u0105zku Sportowego AGH, w tym sekcji wyczynowych wraz z rozgrywaniem przez nie zawod\u00f3w ligowych przy udziale publiczno\u015bci oraz dla krzewienia kultury fizycznej w\u015br\u00f3d student\u00f3w, pracownik\u00f3w i ich rodzin. Umo\u017cliwi to jednoczesne aktywne korzystanie z obiektu przez ok. 1000 os\u00f3b, a liczba godzin zrealizowanych w ramach pensum (rocznie) b\u0119dzie wynosi\u0107 ok. 11 000. Dla przedmiotowej inwestycji zosta\u0142 opracowany projekt budowlany i wykonawczy. Uczelnia dysponuje r\u00f3wnie\u017c ostateczn\u0105 decyzj\u0105 o pozwoleniu na budow\u0119 oraz zawar\u0142a umow\u0119 z wykonawc\u0105 zasadniczych rob\u00f3t budowlanych.", "metadata": {"url": "http://www.inwestycje.agh.edu.pl/projekty-mein/budowa-wielofunkcyjnej-hali-sportowej-agh/", "title": "Budowa wielofunkcyjnej Hali Sportowej AGH", "depth": 3, "duplicate": false, "content_hash": "00d7e08606b47830af68735d00ae25ec", "word_count": 797, "headings": [{"level": 1, "text": "\u201eBudowa wielofunkcyjnej Hali Sportowej AGH\u201d"}, {"level": 1, "text": "Rodzaj inwestycji"}, {"level": 1, "text": "Dane finansowe inwestycji"}, {"level": 1, "text": "Lokalizacja inwestycji"}, {"level": 1, "text": "Zakres rzeczowy i opis inwestycji"}, {"level": 1, "text": "Dane powierzchniowe i ilo\u015bciowe (parametry charakterystyczne budynku)"}, {"level": 1, "text": "Uzasadnienie celowo\u015bci inwestycji"}]}}