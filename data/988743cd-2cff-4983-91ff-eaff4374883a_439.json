{"content": "#  Nauka na Wydziale In\u017cynierii Materia\u0142owej i Ceramiki AGH -- Wydzia\u0142 In\u017cynierii Materia\u0142owej i Ceramiki AGH \n\nURL: https://ceramika.agh.edu.pl/nauka\nCrawled: 2025-03-19 21:32:38\n\nPrzejd\u017a do tre\u015bci\n\nPrzejd\u017a do stopki\n\n Nauka \n\nPracownicy, doktoranci i studenci Wydzia\u0142u In\u017cynierii Materia\u0142owej i Ceramiki AGH mog\u0105 si\u0119 pochwali\u0107 licznymi osi\u0105gni\u0119ciami naukowymi na arenie krajowej i mi\u0119dzynarodowej.\n\n Nagroda Ministra Nauki i Szkolnictwa Wy\u017cszego dla zespo\u0142u prof. Krzysztofa Wojciechowskiego\t\n 25-02-2025 \n\n Prof. Jerzy Jedli\u0144ski cz\u0142onkiem Kolegium Edytor\u00f3w czasopisma wydawanego przez Springer Nature\t\n 24-02-2025 \n\nWi\u0119cej\n\nOferta i Infrastruktura badawcza\n\nOferta badawcza\n\nLista aparatury badawczej WIMiC\n\nLaboratoria\n\nRealizowane projekty\n\nRady Dyscyplin Naukowych\n\nRada Dyscypliny In\u017cynieria Biomedyczna\n\nRada Dyscypliny In\u017cynieria Chemiczna\n\nRada Dyscypliny In\u017cynieria Materia\u0142owa\n\nRada Dyscypliny Nauki Chemiczne\n\nZespo\u0142y Badawcze\n\nCentrum Zr\u00f3wnowa\u017conej Gospodarki Odpadami\n\nZesp\u00f3\u0142 Fizykochemii Materia\u0142\u00f3w Budowlanych\n\nZesp\u00f3\u0142 Zaawansowanych Materia\u0142\u00f3w Budowlanych\n\nWi\u0119cej o zespo\u0142ach badawczych na WIMiC\n\nNauka jest narz\u0119dziem, kt\u00f3re umo\u017cliwia tworzenie warto\u015bciowych osi\u0105gni\u0119\u0107 dzi\u0119ki wsp\u00f3\u0142pracy oraz zaanga\u017cowaniu os\u00f3b o wsp\u00f3lnych pasjach i celach. Studenci, doktoranci i pracownicy Wydzia\u0142u mog\u0105 pochwali\u0107 si\u0119 licznymi osi\u0105gni\u0119ciami naukowymi, a ich nieustanny rozw\u00f3j i zaanga\u017cowanie wskazuj\u0105 na ogromny potencja\u0142 do dalszych innowacyjnych bada\u0144.\n\nPracownicy, doktoranci i studenci AGH maj\u0105 dost\u0119p do licencyjnych\u00a0\ne-zasob\u00f3w\n\u00a0z dowolnego miejsca na \u015bwiecie za po\u015brednictwem serwera proxy.\u00a0Zadaniem \nBiblioteki G\u0142\u00f3wnej AGH\n jest dostarczanie spo\u0142eczno\u015bci Uczelni wysokiej jako\u015bci zasob\u00f3w, narz\u0119dzi i wsparcia informacyjnego.\n\nStrona\u00a0Biblioteki G\u0142\u00f3wnej AGH\n\nPublikacji naukowe pracownik\u00f3w\n\nZesp\u00f3\u0142 Bioceramiczny z Wydzia\u0142u In\u017cynierii Materia\u0142owej i Ceramiki AGH prowadzi badania nad innowacyjnymi materia\u0142ami do wype\u0142niania ubytk\u00f3w kostnych. Materia\u0142y ko\u015bciozast\u0119pcze to hybrydy zbudowane z naturalnych sk\u0142adnik\u00f3w ko\u015bci i zwi\u0105zk\u00f3w syntetycznych. Zawieraj\u0105 r\u00f3wnie\u017c granule bakteriob\u00f3jcze i mog\u0105 by\u0107 no\u015bnikiem lek\u00f3w i substancji czynnych. Materia\u0142y te b\u0119d\u0105 stosowane w leczeniu ko\u015bci i ich uzupe\u0142nianiu.\n\nCelem prowadzonych prac badawczych jest opracowanie innowacyjnych, antybakteryjnych warstw kompozytowych przeznaczonych do zabezpieczenia materia\u0142\u00f3w implantacyjnych wykonanych ze stop\u00f3w tytanu. Zamys\u0142em zespo\u0142u badawczego jest umo\u017cliwienie ponownego u\u017cycia wyj\u0119tego implantu. Co istotne, jest to zgodne z zapisami prawa, kt\u00f3re takie ponowne u\u017cycie implant\u00f3w dopuszczaj\u0105 w leczeniu weterynaryjnym. Przy czym implant musi by\u0107 idealny, niezniszczony, bez uszczerbk\u00f3w, rys, wszelkich wad b\u0119d\u0105cych potencjalnym \u017ar\u00f3d\u0142em powstawania np. korozji. Zesp\u00f3\u0142 badawczy proponuje pokrycie implant\u00f3w warstw\u0105 ochronn\u0105. Na wz\u00f3r ochrony samochod\u00f3w pow\u0142okami ceramicznymi, smartfon\u00f3w dodatkowymi szybkami tak tutaj r\u00f3wnie\u017c mo\u017cna zastosowa\u0107 warstw\u0119 ochronn\u0105 wyd\u0142u\u017caj\u0105c\u0105 cykl \u017cycia produktu. Wa\u017cnym aspektem proponowanego rozwi\u0105zania jest przede wszystkim modyfikacja implant\u00f3w pod k\u0105tem nadania im w\u0142a\u015bciwo\u015bci antybakteryjnych oraz zabezpieczenie ich powierzchni przed korozj\u0105 i zarysowaniem.\n\nJednym ze sposob\u00f3w przeciwdzia\u0142ania korozji jest stosowanie pow\u0142ok ochronnych. W Katedrze Chemii Krzemian\u00f3w i Zwi\u0105zk\u00f3w Wielkocz\u0105steczkowych AGH w Krakowie prowadzone s\u0105 badania nad optymalizacj\u0105 procesu otrzymywania pow\u0142ok ochronnych na bazie tzw. czarnego szk\u0142a. Czarne szk\u0142o to materia\u0142 o strukturze amorficznej krzemionki. Innowacyjno\u015bci\u0105 tego projektu jest mo\u017cliwo\u015b\u0107 projektowania w\u0142a\u015bciwo\u015bci pow\u0142ok pod okre\u015blone potrzeby. Te pow\u0142oki ochronne znajd\u0105 zastosowania mi\u0119dzy innymi w przemy\u015ble lotniczym i w produkcji ogniw paliwowych.\n\nRocznie na \u015bwiecie powstaje 17 milion\u00f3w ton fus\u00f3w z kawy. Nie musz\u0105 one by\u0107 szkodliwym odpadem dla \u015brodowiska. Mo\u017cna je wykorzysta\u0107 do produkcji materia\u0142\u00f3w termoizolacyjnych i konstrukcyjnych. W Katedrze Materia\u0142\u00f3w Budowlanych krakowskiej AGH prowadzone s\u0105 badania nad opracowaniem nowej technologii produkcji porowatych materia\u0142\u00f3w ceramicznych o wysokiej wytrzyma\u0142o\u015bci i po\u017c\u0105danych parametrach termoizolacyjnych z wykorzystaniem fus\u00f3w z kawy.\n\nCeramika zaawansowana to materia\u0142y ceramiczne nowej generacji. Ceramika ta w coraz wi\u0119kszym stopniu wykorzystywana jest w innowacyjnych technologiach. W Katedrze Ceramiki i Materia\u0142\u00f3w Ogniotrwa\u0142ych krakowskiej AGH prowadzone s\u0105 badania nad jej zastosowaniem w elektronice i antybalistyce. W programie opowiemy r\u00f3wnie\u017c o w\u0142a\u015bciwo\u015bciach ceramiki zaawansowanej i metodach jej wytwarzania.\n\nCzerniak ga\u0142ki ocznej jest najcz\u0119stszym nowotworem narz\u0105du wzroku, stanowi\u0105c 70% wszystkich nowotwor\u00f3w z\u0142o\u015bliwych oka. Zapadalno\u015b\u0107 na t\u0119 chorob\u0119 wzrasta \u015brednio o 5% rocznie. W Klinice Okulistyki i Onkologii Okulistycznej Szpitala Uniwersyteckiego w Krakowie w leczeniu antynowotworowym stosuje si\u0119, skuteczne niemal w 95%, aplikatory okulistyczne. Materia\u0142y oraz technologia produkcji wk\u0142adek, wspomagaj\u0105cych t\u0119 terapi\u0119, powsta\u0142y dzi\u0119ki naukowcom z Wydzia\u0142u In\u017cynierii Materia\u0142owej i Ceramiki AGH.\n\nNaukowcy z Katedry Chemii Nieorganicznej Wydzia\u0142u In\u017cynierii Materia\u0142owej i Ceramiki AGH opracowali prze\u0142omowy modu\u0142 termoelektryczny do konwertowania ciep\u0142a na pr\u0105d o g\u0119sto\u015bci mocy ponad dziesi\u0119ciokrotnie przewy\u017cszaj\u0105cy ogniwa fotowoltaiczne. W programie opowiemy o zasadach dzia\u0142ania i budowie modu\u0142\u00f3w. Poznamy laboratoria, w kt\u00f3rych opracowano technologi\u0119 ich produkcji.\n\nW\u00a0\nKatedrze Szk\u0142a i Pow\u0142ok Amorficznych\n\u00a0Wydzia\u0142u In\u017cynierii Materia\u0142owej i Ceramiki AGH\u00a0\nprowadzone s\u0105 prace badawcze nad wykorzystaniem szk\u0142a do leczenia ran stopy cukrzycowej. To schorzenie to efekt powik\u0142a\u0144 cukrzycy. Wyst\u0119puje u 10-15% os\u00f3b chorych na cukrzyc\u0119 i jest bardzo trudne do leczenia. Nadziej\u0105 chorych na gojenie si\u0119 ran s\u0105 szklane opatrunki zawieraj\u0105ce bia\u0142ka i ekstrakty ro\u015blin a zbudowane na bazie bioaktywnego szk\u0142a.\n\nKierunek\u00a0In\u017cynieria Materia\u0142owa\u00a0prowadzony przez \nWydzia\u0142 In\u017cynierii Materia\u0142owej i Ceramiki AGH w Krakowie\n zosta\u0142 wyr\u00f3\u017cniony przez Pa\u0144stwow\u0105 Komisj\u0119 Akredytacyjn\u0105 (Uchwa\u0142a nr 422/2007 z dnia 14 czerwca 2007 r.). Otrzymane wyr\u00f3\u017cnienie potwierdza wysoki poziom i jako\u015b\u0107 kszta\u0142cenia na kierunku In\u017cynieria Materia\u0142owa. W uzasadnieniu Komisja podkre\u015bli\u0142a m.in.: dobrze wykwalifikowan\u0105 kadr\u0119, aktywn\u0105 dzia\u0142alno\u015b\u0107 naukowo-badawcz\u0105, szerok\u0105 wsp\u00f3\u0142prac\u0119 z o\u015brodkami zagranicznymi, aktywno\u015b\u0107 w przygotowywaniu podr\u0119cznik\u00f3w akademickich, dzia\u0142alno\u015b\u0107 studenckich k\u00f3\u0142 naukowych, promocj\u0119 kierunku oraz wyposa\u017cenie laboratori\u00f3w dydaktycznych i naukowych w nowoczesny sprz\u0119t badawczy. Tylko dwa wydzia\u0142y prowadz\u0105ce kierunek \u201eIn\u017cynieria Materia\u0142owa\u201d uzyska\u0142y wyr\u00f3\u017cnienie tj. WIMiC i Wydzia\u0142 In\u017cynierii Materia\u0142owej Politechniki Warszawskiej.\u00a0\nWydzia\u0142 In\u017cynierii Materia\u0142owej i Ceramiki\nAGH\n\u00a0zosta\u0142 zakwalifikowany do kategorii A, czyli jednostek naukowych posiadaj\u0105cych najwy\u017csz\u0105, pierwsz\u0105 kategori\u0119 (Komunikat nr 19 Ministra Nauki i Szkolnictwa Wy\u017cszego z 30 wrzenia 2010 o ustalonych kategoriach jednostek naukowych).\n\nSkuteczne kszta\u0142cenie ceramik\u00f3w nie mo\u017ce si\u0119 odbywa\u0107 bez wsp\u00f3\u0142pracy z przemys\u0142em oraz innymi o\u015brodkami naukowo-badawczymi. Ka\u017cdego roku nasi studenci \u2013 przyszli in\u017cynierowie wyje\u017cd\u017caj\u0105 na sta\u017ce i wakacyjne praktyki do r\u00f3\u017cnych zak\u0142ad\u00f3w w Polsce, a tak\u017ce do szk\u00f3\u0142 wy\u017cszych w Niemczech, Francji, Szwajcarii czy Finlandii. Od niedawna istnieje tak\u017ce mo\u017cliwo\u015b\u0107 uzyskania tzw. podw\u00f3jnych dyplom\u00f3w, honorowanych w Polsce, jak i w kraju, gdzie obrona mia\u0142a miejsce.\n\nWsp\u00f3\u0142praca Wydzia\u0142u z przemys\u0142em ma d\u0142ugoletni\u0105 tradycj\u0119 i dotyczy nie tylko bran\u017cy ceramicznej i materia\u0142\u00f3w budowlanych, lecz r\u00f3wnie\u017c metalowej, energetyki i g\u00f3rnictwa. Owocna jest r\u00f3wnie\u017c wsp\u00f3\u0142praca Wydzia\u0142u z jednostkami medycznymi (w zakresie biomateria\u0142\u00f3w) i instytucjami zajmuj\u0105cymi si\u0119 ochron\u0105 \u015brodowiska.\n\nStopka\n\nKana\u0142 WIMiC AGH w serwisie YouTube\nFanpage WIMiC AGH w serwisie Facebook\">\nFanpage AGH w serwisie Linkedin\">\nKana\u0142 AGH w serwisie Twitter\">\nFanpage WIMiC AGH w serwisie Instagram\">\nFanpage AGH w serwisie Tiktok\">\n\n \u00a9 2023 Wydzia\u0142 In\u017cynierii Materia\u0142owej i Ceramiki\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://ceramika.agh.edu.pl/nauka", "title": " Nauka na Wydziale In\u017cynierii Materia\u0142owej i Ceramiki AGH -- Wydzia\u0142 In\u017cynierii Materia\u0142owej i Ceramiki AGH ", "depth": 3, "duplicate": false, "content_hash": "5bc08cfbd8fb5684954c3d6d5f14fb07", "word_count": 976, "headings": [{"level": 1, "text": "Nauka"}, {"level": 1, "text": "Strona\u00a0Biblioteki G\u0142\u00f3wnej AGH"}, {"level": 1, "text": "Publikacji naukowe pracownik\u00f3w"}, {"level": 2, "text": "Stopka"}]}}