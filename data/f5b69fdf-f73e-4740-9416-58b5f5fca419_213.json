{"content": "# Naukowcy WIEiT w World\u2019s TOP 2% Scientists 2023 | Wydzia\u0142 Informatyki, Elektroniki i Telekomunikacji AGH\n\nURL: https://iet.agh.edu.pl/naukowcy-wieit-w-worlds-top-2-scientists-2023/\nCrawled: 2025-03-19 21:31:54\n\nNaukowcy WIEiT w World\u2019s TOP 2% Scientists 2023\n\nInformacje dla student\u00f3w\n\nWydarzenia\n\nOsi\u0105gni\u0119cia\n\nKonkursy\n\nStypendia i wyjazdy\n\nOferty pracy \u2013 badania\n\nTroje pracownik\u00f3w naszego Wydzia\u0142u znalaz\u0142o si\u0119 w zestawieniu najbardziej wp\u0142ywowych naukowc\u00f3w i naukowczy\u0144 na \u015bwiecie.\nZestawienie World\u2019s TOP 2% Scientists powstaje w oparciu o takie kryteria bibliometryczne, takie jak ca\u0142kowita liczba cytowa\u0144, indeks Hirscha (h-index) czy skorygowany o wsp\u00f3\u0142autorstwo indeks Schreibera (Schreiber co-authorship adjusted index, tj. hm-index). Tw\u00f3rcy uwzgl\u0119dniaj\u0105 tak\u017ce pozycj\u0119 i rol\u0119 autora w\u015br\u00f3d wsp\u00f3\u0142autor\u00f3w publikacji (pierwsze, ostatnie miejsce).\nNaukowcy z WIEiT (lista uwzgl\u0119dniaj\u0105ca ca\u0142y dorobek naukowy)\nprof. dr hab. in\u017c. Katarzyna Zakrzewska \n(dyscyplina naukowa: automatyka, elektronika, elektrotechnika i technologie kosmiczne)\nspecjalno\u015bci: mikroelektronika, optoelektronika, sensory gazowe, technologia cienkich warstw, technologia elektronowa\nZwi\u0105zana zawodowo z Instytutem Elektroniki. Jej zainteresowania naukowe skupiaj\u0105 si\u0119 na opracowywaniu, badaniu w\u0142a\u015bciwo\u015bci materia\u0142\u00f3w funkcjonalnych dla r\u00f3\u017cnych zastosowa\u0144 w elektronice a w szczeg\u00f3lno\u015bci dla szerokiej gamy czujnik\u00f3w gazu i dla odnawialnych \u017ar\u00f3de\u0142 energii. Prace badawcze nad nimi koncentruj\u0105 si\u0119 przede wszystkim na wytwarzaniu ich w cienkich warstwach (mikro- i nano-). Autorka \n243 publikacji.\nprof. dr hab. in\u017c. Bogus\u0142aw Cyganek\n (dyscyplina informatyka techniczna i telekomunikacja)\nZwi\u0105zany zawodowo z Instytutem Elektroniki. Jego zainteresowania naukowe koncentruj\u0105 si\u0119 wok\u00f3\u0142 obszar\u00f3w przetwarzania sygna\u0142\u00f3w, implementacji algorytm\u00f3w r\u00f3wnoleg\u0142ych, projektowania system\u00f3w wbudowanych oraz sztuczna inteligencja i uczenie maszynowe. Autor \n189 publikacji.\nprof. dr hab. in\u017c. Artur Rydosz\n (dyscyplina naukowa: automatyka, elektronika, elektrotechnika i technologie kosmiczne)\nspecjalno\u015b\u0107: mikrofabrykacja, mikroelektronika, elektrotechnika, cienkie warstwy i nanotechnologia, osadzanie cienkich warstw, nanomateria\u0142y, p\u00f3\u0142przewodniki\nZwi\u0105zany zawodowo z Instytutem Elektroniki. W swoich badaniach zajmuje si\u0119 interdyscyplinarn\u0105 tematyk\u0105 zwi\u0105zan\u0105 z czujnikami gaz\u00f3w, uk\u0142adami zat\u0119\u017cania (prekonentracji) oraz wykorzystaniu czujnik\u00f3w do zastosowa\u0144 medycznych. G\u0142\u00f3wnym tematem prowadzonych bada\u0144 jest opracowanie nanosensor\u00f3w gaz\u00f3w o zwi\u0119kszonej czu\u0142o\u015bci na biomarkery cukrzycy obecne w wydychanym powietrzu. Jego obecne zainteresowania badawcze obejmuj\u0105 czujniki gazu i mikrokoncentratory, LTCC, technologi\u0119 MEMS oraz aplikacje system\u00f3w czujnik\u00f3w gazu. Interesuje si\u0119 r\u00f3wnie\u017c metod\u0105 PVD wytwarzania r\u00f3\u017cnych materia\u0142\u00f3w sensorycznych ze szczeg\u00f3lnym naciskiem na wykrywanie lotnych zwi\u0105zk\u00f3w organicznych np. w wydychanym powietrzu cz\u0142owieka, jako potencjalne narz\u0119dzie do nieinwazyjnych pomiar\u00f3w kilku chor\u00f3b, takich jak cukrzyca. Autor \n181 publikacji.\n\nDruga \nlista\n World\u2019s Top 2% Scientists 2023 dotyczy\n cytowa\u0144 publikacji tylko z poprzedniego roku kalendarzowego\n. Z WIEiT znale\u017ali si\u0119 na niej \nprof. dr hab. in\u017c. Artur Rydosz\n i \nprof. dr hab. in\u017c. Katarzyna Zakrzewska.\nW sumie z AGH w rankingu znalaz\u0142o si\u0119 79 os\u00f3b.\nPe\u0142ne zestawienie jest dost\u0119pne na stronie wydawnictwa Elsevier. \nhttps://elsevier.digitalcommonsdata.com/datasets/btchxktzyw/7\nSk\u0142adamy serdeczne gratulacje.\n\nInformacje dla student\u00f3w\n\nWydarzenia\n\nOsi\u0105gni\u0119cia\n\nKonkursy\n\nStypendia i wyjazdy\n\nOferty pracy \u2013 badania", "metadata": {"url": "https://iet.agh.edu.pl/naukowcy-wieit-w-worlds-top-2-scientists-2023/", "title": "Naukowcy WIEiT w World\u2019s TOP 2% Scientists 2023 | Wydzia\u0142 Informatyki, Elektroniki i Telekomunikacji AGH", "depth": 3, "duplicate": false, "content_hash": "37275bced56f9e0a1360b8bbcefbae96", "word_count": 400, "headings": [{"level": 1, "text": "Naukowcy WIEiT w World\u2019s TOP 2% Scientists 2023"}]}}