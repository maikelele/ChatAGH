{"content": "29 Biuletyn  AGHWitold Budryk urodzi\u0142 si\u0119 8 marca 1891 roku \nw Bia\u0142ymstoku, w rodzinie pracownika kolei. \nW 1908 roku zda\u0142 egzamin dojrza\u0142o\u015bci w Szko -\nle Realnej w Bia\u0142ymstoku. W latach 1908\u20131914 \nstudiowa\u0142 w Instytucie G\u00f3rniczym w Petersburgu. \nZ powodu wybuchu pierwszej wojny \u015bwiatowej \nw 1914 roku zmuszony by\u0142 przerwa\u0107 studia i roz -\npocz\u0105\u0107 prac\u0119 jako praktykant w kopalniach w\u0119gla \nkamiennego. Pracowa\u0142 kolejno w trzech kopalniach \nZag\u0142\u0119bia D\u0105browskiego: \u201eMilowice\u201d, \u201eMoritmer\u201d \ni \u201eNiwka\u201d. Ze studi\u00f3w, mimo trudnych warunk\u00f3w \nmaterialnych nie zrezygnowa\u0142. Kontynuowa\u0142 je \nkolejno na kilku uczelniach, zmieniaj\u0105c miejsce \nzamieszkania w zale\u017cno\u015bci od mo\u017cliwo\u015bci otrzy -\nmania pracy. W 1917 roku zapisa\u0142 si\u0119 na Wydzia\u0142 \nIn\u017cynierii Dr\u00f3g, Kolei i Most\u00f3w Szko\u0142y Politechnicz -\nnej we Lwowie, pracuj\u0105c r\u00f3wnocze\u015bnie w Centrali \nOdbudowy Galicji. Po zako\u0144czeniu dzia\u0142a\u0144 wojen -\nnych, w latach 1919\u20131922 pracowa\u0142 w Ministerstwie \nRob\u00f3t Publicznych przy budowie Portu Handlo -\nwego w Warszawie i jednocze\u015bnie kontynuowa\u0142 \nstudia na Wydziale In\u017cynierii L\u0105dowej Politechniki \nWarszawskiej. W 1920 roku odby\u0142 s\u0142u\u017cb\u0119 wojskow\u0105 \nw Zarz\u0105dzie Budownictwa Wojskowego III Armii \nWP. W 1922 roku podj\u0105\u0142 prac\u0119 w Zarz\u0105dzie Dr\u00f3g \nWodnych w Krakowie. Jednocze\u015bnie kontynuowa\u0142 \nstudia na Wydziale G\u00f3rniczym Akademii G\u00f3rni -\nczej, gdzie 2 czerwca 1924 roku uzyska\u0142 dyplom \nin\u017cyniera g\u00f3rniczego. Po uzyskaniu dyplomu obj\u0105\u0142 \nstanowisko kierownika rob\u00f3t g\u00f3rniczych w kopalni \nw\u0119gla kamiennego \u201eModrzej\u00f3w\u201d w Sosnowcu. \nZetkni\u0119cie z trudnymi, praktycznymi warunkami \neksploatacji z\u0142\u00f3\u017c, sk\u0142oni\u0142o m\u0142odego in\u017cyniera do \nposzukiwania rozwi\u0105za\u0144 na drodze naukowej, \nz wykorzystaniem nabytych w trakcie studi\u00f3w \nwiadomo\u015bci z zakresu g\u00f3rnictwa, hydromechaniki \ni termodynamiki. W pierwszej kolejno\u015bci by\u0142y to \ndwa zagadnienia: podsadzki p\u0142ynnej oraz wp\u0142ywu \nczynnik\u00f3w termicznych na przewietrzanie kopal\u0144 \ni rozp\u0142yw powietrza w ich sieciach wentylacyj -\nnych, a tak\u017ce na zaburzenia tych przep\u0142yw\u00f3w, \nkt\u00f3re wyst\u0119puj\u0105 w czasie po\u017car\u00f3w podziemnych. \nOpracowanie pierwszego z tych zagadnie\u0144 pod \ntytu\u0142em \u201eRuch podsadzki p\u0142ynnej w ruroci\u0105gach \nzamulaniowych\u201d zosta\u0142o przed\u0142o\u017cone jako rozpra -\nwa doktorska na Wydziale G\u00f3rniczym Akademii \nG\u00f3rniczej. W czerwcu 1928 roku otrzyma\u0142 pierwszy w Polsce doktorat z zakresu g\u00f3rnictwa. W tym \nte\u017c roku zosta\u0142 zaanga\u017cowany na stanowisko \nadiunkta i wyk\u0142adowcy w Katedrze G\u00f3rnictwa \nI i Przer\u00f3bki Mechanicznej Wydzia\u0142u G\u00f3rni -\nczego, a w kilka miesi\u0119cy p\u00f3\u017aniej, po \u015bmierci \nkierownika katedry prof. Henryka Czeczotta, \nobj\u0105\u0142 jej kierownictwo. Opracowanie kolejnego \nzagadnienia pod tytu\u0142em \u201eDepresja cieplna\u201d, \ndr in\u017c. Witold Budryk przed\u0142o\u017cy\u0142 jako rozpraw\u0119 \nhabilitacyjn\u0105 w 1929 roku, uzyskuj\u0105c w grud -\nniu tego\u017c roku tytu\u0142 doktora habilitowanego. \nObydwie prace posiadaj\u0105 du\u017ce znaczenie tak \ndla nauki, jak dla praktyki g\u00f3rniczej, a ich wyniki \ndo dzisiaj maj\u0105 podstawowe znaczenie dla \nbada\u0144 naukowych podejmowanych przez innych \nbadaczy w zakresie podsadzki p\u0142ynnej oraz \nprzewietrzania kopal\u0144 i zwalczania zagro\u017ce\u0144 po -\n\u017carowych. Uznanie dla wynik\u00f3w prac \u2013 doktorskiej \ni habilitacyjnej, wybitna inteligencja, nadzwyczaj -\nna spostrzegawczo\u015b\u0107 i ogromna intuicja pozwoli\u0142y \nWitoldowi Budrykowi na szybk\u0105 karier\u0119 naukow\u0105. \nW stosunkowo kr\u00f3tkim czasie zdoby\u0142 \u015bwiatowy \nrozg\u0142os i postawi\u0142 nauk\u0119 g\u00f3rnictwa i przer\u00f3bki me -\nchanicznej w Polsce na najwy\u017cszym poziomie. Tak \ndynamiczny pocz\u0105tek drogi naukowej \u2013 z\u0142o\u017cenie \ndwu powa\u017cnych rozpraw \u2013 doktorskiej i habilitacyj -\nnej w przeci\u0105gu niespe\u0142na dwu lat \u2013 by\u0142o wynikiem \nzainteresowania profesora aktualnymi zagadnie -\nniami, z kt\u00f3rymi boryka\u0142a si\u0119 praktyka g\u00f3rnicza \noraz przemy\u015ble\u0144 w czasie studi\u00f3w, praktyk i kilku \nlat pracy w przemy\u015ble. Wyniki tych d\u0142ugoletnich \nspostrze\u017ce\u0144, docieka\u0144 i do\u015bwiadcze\u0144 \u2013 z chwil\u0105 \npodj\u0119cia decyzji oddania si\u0119 pracy naukowej \u2013 \npozosta\u0142o ju\u017c tylko uporz\u0105dkowa\u0107 i przela\u0107 na \npapier. Jego dalsza kariera naukowa rozwija\u0142a \nsi\u0119 w b\u0142yskawicznym tempie. Swoimi dalszymi \nbadaniami naukowymi, poza kontynuacj\u0105 prac nad \nzagadnieniami po\u017car\u00f3w podziemnych i ich zwal -\nczania, obj\u0105\u0142 wiele innych zagadnie\u0144 zwi\u0105zanych \nz eksploatacj\u0105 z\u0142\u00f3\u017c, wyborem system\u00f3w odbudowy, \nzagro\u017ceniem t\u0105paniami, wyst\u0119powaniem fali ci -\n\u015bnie\u0144, przemieszczeniami g\u00f3rotworu wywo\u0142anymi \neksploatacj\u0105 podziemn\u0105 i jej wp\u0142ywem na obiekty \npowierzchniowe, wzbogacaniem w\u0119gla i rud. Obok \ndzia\u0142alno\u015bci naukowej profesor prowadzi\u0142 dzia -\n\u0142alno\u015b\u0107 dydaktyczn\u0105 i organizacyjn\u0105. W 1930 roku \nzosta\u0142 mianowany profesorem nadzwyczajnym. pRAC oWNICY Poczet rektor\u00f3w Akademii G\u00f3rniczej i Akademii G\u00f3rniczo-Hutniczej \u2013 cz\u0119\u015b\u0107 XI\nWitold Budryk\nRektor w latach  \n1956\u20131958Hieronim Sie\u0144ski  \nBiblioteka G\u0142\u00f3wna AGH\nProfesor Witold Budryk\n fot. Archiwum AGH\nW czerwcu 1928 roku \notrzyma\u0142 pierwszy w Polsce \ndoktorat z zakresu g\u00f3rnictwa. \nW tym te\u017c roku zosta\u0142 \nzaanga\u017cowany na stanowisko \nadiunkta i wyk\u0142adowcy \nw Katedrze G\u00f3rnictwa \nI i Przer\u00f3bki Mechanicznej \nWydzia\u0142u G\u00f3rniczego\n\n30\nlistopad 2021 nr 164WITolD BUDRYk\n30W 1937 roku Prezydent Rzeczypospolitej mianowa\u0142 \ngo profesorem zwyczajnym. W latach 1936\u20131939 \npe\u0142ni\u0142 funkcj\u0119 dziekana Wydzia\u0142u G\u00f3rniczego.\nW okresie okupacji profesor pozosta\u0142 w Krakowie \ni 6 listopada 1939 roku zosta\u0142 wraz z grup\u0105 profe -\nsor\u00f3w Uniwersytetu Jagiello\u0144skiego i Akademii \nG\u00f3rniczej aresztowany i zes\u0142any do obozu w Sach -\nsenhausen, a nast\u0119pnie w Oranienburgu. W lutym \n1940 roku zosta\u0142 zwolniony i powr\u00f3ci\u0142 do Krakowa, \ngdzie w nowo utworzonej Pa\u0144stwowej Szkole Tech -\nnicznej G\u00f3rniczo-Hutniczo-Mierniczej prowadzi\u0142 \nwyk\u0142ady z zakresu g\u00f3rnictwa i przer\u00f3bki mecha -\nnicznej. Pomimo ci\u0119\u017ckich warunk\u00f3w materialnych \nnie zaniedbywa\u0142 pracy naukowej, gromadzi\u0142 i opra -\ncowywa\u0142 materia\u0142y dotycz\u0105ce g\u00f3rnictwa.\nJu\u017c w pierwszych dniach po wyzwoleniu Krakowa, \nz nies\u0142ychan\u0105 energi\u0105, wzi\u0105\u0142 udzia\u0142 w reakty -\nwowaniu Wydzia\u0142u G\u00f3rniczego AG i r\u00f3wnolegle \nw\u0142\u0105czy\u0142 si\u0119 w odbudow\u0119 zniszczonego przemys\u0142u \nw\u0119glowego. W tym czasie pe\u0142ni\u0142 kilka funkcji. \nW okresie 1945\u20131948 by\u0142 dziekanem Wydzia\u0142u \nG\u00f3rniczego, kierownikiem zak\u0142adu G\u00f3rnictwa I i Przer\u00f3bki Mechanicznej (od 1952 roku Katedry \nAerologii i Hydromechaniki G\u00f3rniczej), doradc\u0105 \nnaukowym w Centralnym Zarz\u0105dzie Przemys\u0142u \nW\u0119glowego oraz cz\u0142onkiem Rady Naukowej Insty -\ntutu Naukowo-Badawczego Przemys\u0142u W\u0119glowego \ni przewodnicz\u0105cym komitet\u00f3w naukowych Zak\u0142adu \nG\u00f3rnictwa i Zak\u0142adu Przer\u00f3bki Mechanicznej tego\u017c \ninstytutu. W roku akademickim 1947/1948 pe\u0142ni\u0142 \nobowi\u0105zki dziekana Wydzia\u0142u Geologiczno-Mierni -\nczego. W 1953 roku obchodzi\u0142 25-lecie pracy. Uro -\nczysto\u015bci jubileuszowe odby\u0142y si\u0119 w AGH, a wzi\u0119\u0142o \nw nich udzia\u0142 grono przedstawicieli nauki oraz \ng\u00f3rnictwa polskiego i \u015bwiatowego. W 1956 roku \nprof. Z. Kowalczyk \u2013 Rektor AGH oceniaj\u0105c pracow -\nnik\u00f3w, zaopiniowa\u0142 go nast\u0119puj\u0105cymi s\u0142owami: \n\u201eJest wybitnym naukowcem, zdyscyplinowanym, \no du\u017cych warto\u015bciach moralnych. Du\u017co pracuje \nw dziedzinie g\u00f3rnictwa i przer\u00f3bki mechanicznej. \nW swoim dorobku naukowym posiada przesz\u0142o \n70 prac naukowych z zakresu g\u00f3rnictwa. Posiada \nkilka odznacze\u0144 i nagrod\u0119 I stopnia. Jako wyk\u0142a -\ndowca jest bardzo warto\u015bciowym\u201d.\nW 1956 roku zosta\u0142 wybrany rektorem Akademii \nG\u00f3rniczo-Hutniczej i funkcj\u0119 t\u0119 sprawowa\u0142 do \nko\u0144ca \u017cycia. Z du\u017cym wk\u0142adem energii i osobistej \ninicjatywy kontynuowa\u0142 prace zwi\u0105zane z rozwojem \nakademii, specjalny nacisk k\u0142ad\u0105c na dostosowanie \njej struktury kszta\u0142cenia do potrzeb przemys\u0142u g\u00f3r -\nniczego. Mimo wielu zaj\u0119\u0107 zwi\u0105zanych z pe\u0142nieniem \nobowi\u0105zk\u00f3w rektora prowadzi\u0142 intensywnie swoje \nprace naukowe oraz kierowa\u0142 pracami innych.\nWiosn\u0105 1958 roku pojawi\u0142y si\u0119 pierwsze objawy, \nwyniszczaj\u0105cej stopniowo jego organizm, choroby. \nW listopadzie 1958 roku prof. Budryk obchodzi\u0142 \n30-lecie pracy naukowej. Z tej te\u017c okazji Rada Pa\u0144 -\nstwa w uznaniu zas\u0142ug dla nauki polskiej nada\u0142a \nmu najwy\u017csze odznaczenie pa\u0144stwowe Order  \nSztandaru Pracy I klasy oraz odznaczenia g\u00f3rnicze \n\u2013 tytu\u0142 Zas\u0142u\u017conego G\u00f3rnika Polski Ludowej, a Miej -\nska Rada Narodowa w Krakowie \u2013 Z\u0142ot\u0105 Odznak\u0119 \nHonorow\u0105 Miasta Krakowa. Ponadto profesor \nw ci\u0105gu swojego \u017cycia \u2013 w uznaniu zas\u0142ug \u2013 uhono -\nrowany zosta\u0142 licznymi medalami i odznaczeniami: \nMedalem Br\u0105zowym \u201eZa d\u0142ugoletni\u0105 s\u0142u\u017cb\u0119\u201d, Z\u0142o -\ntym Krzy\u017cem Zas\u0142ugi, Medalem Zwyci\u0119stwa i Wol -\nno\u015bci, Krzy\u017cem Komandorskim Orderu Odrodzenia \nPolski, Medalem 10-lecia Polski Ludowej, Z\u0142ot\u0105 \nOdznak\u0105 Honorow\u0105 Naczelnej Organizacji Tech -\nnicznej. Otrzyma\u0142 tak\u017ce nagrody naukowe: Nagrod\u0119 \nNaukow\u0105 Miasta Krakowa, indywidualn\u0105 Nagrod\u0119 \nPa\u0144stwow\u0105 I stopnia za osi\u0105gni\u0119cia naukowe \nw dziedzinie przewietrzania kopal\u0144 i podsadzki \np\u0142ynnej, zespo\u0142ow\u0105 Nagrod\u0119 Pa\u0144stwow\u0105 II stopnia \nza prace naukowe w dziedzinie eksploatacji g\u00f3rni -\nczej pod zabudowanymi terenami.\nProfesor W. Budryk by\u0142 wybitnym, uznanym w kraju \ni na \u015bwiecie uczonym. Jego dzia\u0142alno\u015b\u0107 naukowa \nobejmuje zagadnienia ze wszystkich dziedzin g\u00f3r -\nfot. H. Sie\u0144ski\nTablica pami\u0105tkowa na parterze \npawilonu A-4\n fot. H. Sie\u0144skiPawilon A-4 nosz\u0105cy imi\u0119 \nprofesora Witolda Budryka\n\nKarykatura rektora Witolda \nBudryka  zaczerpni\u0119ta z publikacji \nAkademia w karykaturze (oprac. \nred. Wac\u0142aw R\u00f3\u017ca\u0144ski, Ferdynd \nSzwagrzyk ; karykatury z roku 1969 \noprac. A. Wasilewski). Krak\u00f3w 1969\n31 Biuletyn  AGHpRAC oWNICY \nnictwa i przer\u00f3bki mechanicznej. Wiedz\u0119 teoretycz -\nn\u0105 \u0142\u0105czy\u0142 z szerok\u0105 praktyk\u0105 zawodow\u0105. W swoich \npracach porusza\u0142 i rozwija\u0142 najtrudniejsze i najbar -\ndziej pal\u0105ce problemy techniki g\u00f3rniczej. Udosko -\nnali\u0142, wyja\u015bni\u0142 i rozwi\u0105za\u0142 wiele skomplikowanych \nzagadnie\u0144 wy\u0142aniaj\u0105cych si\u0119 podczas praktykowa -\nnej w Polskim Zag\u0142\u0119biu W\u0119glowym eksploatacji \nz tak zwan\u0105 \u201epodsadzk\u0105 p\u0142ynn\u0105\u201d. Wyniki tych \nprac maj\u0105 donios\u0142e znaczenie przy projektowaniu \nurz\u0105dze\u0144 podsadzkowych i okre\u015blaniu ich ruchu. \nNajwa\u017cniejsz\u0105 dla g\u00f3rnictwa polskiego i \u015bwiato -\nwego dziedzin\u0105 naukowo-badawcz\u0105, szczeg\u00f3\u0142owo \nopracowan\u0105 przez profesora by\u0142a problematyka \nruchu powietrza w kopalniach i walki z podziemny -\nmi po\u017carami. Stworzy\u0142 now\u0105 teori\u0119 ruchu powietrza \nw kopalni opart\u0105 na r\u00f3\u017cniczkowym r\u00f3wnaniu ruchu \np\u0142yn\u00f3w oraz I i II zasadzie termodynamiki. W teorii \ntej po raz pierwszy uwzgl\u0119dniono wp\u0142yw tempe -\nratury na ruch powietrza. Nowa teoria pozwoli\u0142a \nnie tylko wyznaczy\u0107 depresj\u0119 naturaln\u0105 kopal\u0144, ale \nte\u017c g\u0142\u00f3wnie pos\u0142u\u017cy\u0142a jako podstawa do ustalenia \nnaukowych zasad prowadzenia akcji przeciwpo\u017ca -\nrowych w kopalniach. Profesor Budryk zajmowa\u0142 \nsi\u0119 r\u00f3wnie\u017c zjawiskami zachodz\u0105cymi podczas \neksploatacji z\u0142\u00f3\u017c (wyst\u0119powania ci\u015bnie\u0144, t\u0105pa\u0144, \nwyboru i wp\u0142ywu systemu eksploatacji na zmiany \npowierzchniowe itp.). Opr\u00f3cz zagadnie\u0144 g\u00f3rniczych \nzajmowa\u0142 si\u0119 naukowymi problemami przer\u00f3bki \nmechanicznej. Jego prace dotycz\u0105ce pr\u00f3b w\u0119gla \nby\u0142y w\u00f3wczas w Polsce pionierskimi. Opracowana \nprzez niego teoria umo\u017cliwi\u0142a zaprojektowanie, \na nast\u0119pnie ustalenie pierwszych \u2013 maj\u0105cych na -\nukowe podstawy \u2013 polskich norm reguluj\u0105cych po -\nbieranie pr\u00f3b na zawarto\u015b\u0107 popio\u0142u, przygotowanie \npr\u00f3bki analitycznej oraz pr\u00f3by w\u0119gla dla okre\u015blenia \nsk\u0142adu ziarnowego. Pracowa\u0142 te\u017c nad problematyk\u0105 \nwzbogacania w\u0119gla i rud. \u0141\u0105czy\u0142 wyj\u0105tkowe walory \nnaukowe z wielkimi zdolno\u015bciami organizatorski -\nmi i dydaktycznymi. Tworzy\u0142 i zak\u0142ada\u0142 plac\u00f3wki \nnaukowo-badawcze w AGH i PAN. Unowocze\u015bnia\u0142 \ni reorganizowa\u0142 dydaktyk\u0119. Nigdy nie sk\u0105pi\u0142 czasu \ni swojej inicjatywy na kierowanie pracami innych. \nMia\u0142 rzadki dar dobierania sobie odpowiednich \nludzi i kierowania ich zainteresowa\u0144 na badania \nbardziej im odpowiadaj\u0105ce. Stworzy\u0142 oryginaln\u0105 \npolsk\u0105 szko\u0142\u0119 in\u017cynier\u00f3w g\u00f3rniczych zwan\u0105 \u201eSzko\u0142\u0105 \nBudryka\u201d. Podstaw\u0119 szko\u0142y stanowi\u0142y zasady m\u00f3 -\nwi\u0105ce o tym, \u017ce dzia\u0142alno\u015b\u0107 naukowa ma charakter \nzespo\u0142owy, a jej efekty powinny s\u0142u\u017cy\u0107 rozwojowi \nprzemys\u0142u. W latach 1928\u20131958 doktoryzowa\u0142o \nsi\u0119 u niego 10 os\u00f3b, habilitowa\u0142o 9. Spo\u015br\u00f3d jego \nuczni\u00f3w 11 zosta\u0142o profesorami wy\u017cszych uczelni, \n5 docentami, a wielu zajmowa\u0142o odpowiedzialne \nstanowiska w przemy\u015ble g\u00f3rniczym, instytucjach \nnaukowych i biurach projekt\u00f3w. Do najbardziej \nznanych jego wychowank\u00f3w nale\u017c\u0105: prof. Antoni \nSa\u0142ustowicz, prof. Jerzy Litwiniszyn, prof. Stanis\u0142aw \nKnothe i dr Henryk Bystro\u0144.Opublikowa\u0142 ponad sto prac \nog\u0142oszonych drukiem w j\u0119 -\nzyku polskim, francuskim \ni niemieckim \u2013 by\u0142o to 83 \nprac naukowych, 17 podr\u0119cz -\nnik\u00f3w i 14 skrypt\u00f3w. Wyniki \nswoich bada\u0144 wprowadza\u0142 \nz powodzeniem do praktyki \ng\u00f3rniczej poprzez eksperty -\nzy, kt\u00f3rych wykona\u0142 ponad \n200. Dotyczy\u0142y one zagad -\nnie\u0144, od kt\u00f3rych rozwi\u0105zania \nw du\u017cym stopniu zale\u017ca\u0142o \ntempo post\u0119pu rob\u00f3t g\u00f3r -\nniczych w wielu kopalniach. \nSzczeg\u00f3lne znaczenie \nmia\u0142y ekspertyzy dotycz\u0105ce \nwyst\u0119powania podziemnych \npo\u017car\u00f3w, wentylacji kopal\u0144 \noraz t\u0105pa\u0144, gdy\u017c ich wyniki \nwarunkowa\u0142y bezpiecze\u0144 -\nstwo pracuj\u0105cych pod \nziemi\u0105 ludzi. Najwa\u017cniejsze \nz jego prac to: Ruch posadz -\nki p\u0142ynnej w ruroci\u0105gach za -\nmulaniowych  \u2013 1929 rok, Ruch gaz\u00f3w w szczelinach \na po\u017cary podziemne  \u2013 1931, Odbudowa g\u00f3rnicza  \n\u2013 1948, Wentylacja kopal\u0144  \u2013 1951 oraz G\u00f3rnictwo  \u2013 \n1932, pozycja ta do 1952  roku by\u0142a siedmiokrotnie \nwydawana.\nR\u00f3wnie aktywnie zaznaczy\u0142 swoj\u0105 obecno\u015b\u0107 \nw organizacjach i stowarzyszeniach zawodowych. \nW 1950 roku dzia\u0142a\u0142 w Komisji Technicznej Pol -\nskiej Akademii Umiej\u0119tno\u015bci i jako przewodnicz\u0105 -\ncy Podsekcji G\u00f3rnictwa bra\u0142 udzia\u0142 we wszyst -\nkich pracach przygotowawczych do I Kongresu \nNauki Polskiej. W 1952 roku zosta\u0142 mianowany \ncz\u0142onkiem rzeczywistym Polskiej Akademii Nauk \ni obj\u0105\u0142 przewodnictwo Komitetu G\u00f3rniczego PAN. \nW tym samym roku za\u0142o\u017cy\u0142 i zorganizowa\u0142 na \nterenie Krakowa Zak\u0142ad Mechaniki G\u00f3rotworu \nPAN, w kt\u00f3rym rozwija\u0142 o\u017cywion\u0105 dzia\u0142alno\u015b\u0107, \nprowadz\u0105c i kieruj\u0105c wieloma pracami teore -\ntyczno-eksperymentalnymi z zakresu g\u00f3rnictwa. \nW 1956 roku zosta\u0142 cz\u0142onkiem Pa\u0144stwowej Rady \nG\u00f3rnictwa i Pa\u0144stwowej Rady Ekonomicznej, ak -\ntywnie uczestnicz\u0105c w ich pracach. W 1958 roku \nna Mi\u0119dzynarodowy Kongres G\u00f3rniczy w Berlinie \nprzygotowa\u0142 referat \u201eLes coups de charge en rap -\nport avec les recherches sur les tremblements \nde terre en Haute-Silesie\u201d.\nProfesor Witold Budryk zmar\u0142 18 listopada \n1958 roku i zosta\u0142 pochowany w Krakowie na \ncmentarzu Rakowickim. Kwatera LXVII, Aleja \nZas\u0142u\u017conych, rz\u0105d p\u0142n. 2, miejsce 4. Ogromny kon -\ndukt pogrzebowy przeszed\u0142 22 listopada ulicami \nKrakowa od gmachu g\u0142\u00f3wnego AGH do bram Portret rektorski profesora \nWitolda Budryka namalowany \nprzez Alfreda Terleckiego\nfot. arch. AGH\n\n32 listopad 2021 nr 164WITolD BUDRYk\ncmentarza, a G\u00f3rnictwo Polskie z\u0142o\u017cy\u0142o mu ho\u0142d \npodczas uroczysto\u015bci pogrzebowych.\nPami\u0119\u0107 profesora uczcili wychowankowie ufundowa -\nniem tablicy pami\u0105tkowej, autorstwa Tadeusza Stul -gi\u0144skiego, artysty rze\u017abiarza, wyk\u0142adowcy Akademii \nSztuk Pi\u0119knych w Krakowie. Na granitowej prostok\u0105t -\nnej tablicy umieszczono odlew jego g\u0142owy i napis:\n* 24 II 1891 + 18 XI 1958\nPROF. DR IN\u017b. WITOLD BUDRYK\nCZ\u0141ONEK ZWYCZAJNY PAN, REKTOR AGH\nWIELOKROTNY DZIEKAN WYDZIA\u0141U \nG\u00d3RNICZEGO\nCZ\u0141OWIEK WIELKIEGO UMYS\u0141U I SERCA, \nPRZYJACIEL M\u0141ODZIE\u017bY\nNAUCZYCIEL WIELU POKOLE\u0143 G\u00d3RNIK\u00d3W\nJEGO PAMI\u0118CI \u2013 UCZNIOWIE\nPierwotnie mie\u015bci\u0142a si\u0119 ona na pierwszym pi\u0119trze \npawilonu A-1. W 1963 roku Wydzia\u0142 G\u00f3rniczy \notrzyma\u0142 nowy pawilon A-4 i wtedy te\u017c zosta\u0142a \nprzeniesiona i zamontowana na parterze, a sam \npawilon oficjalnie otrzyma\u0142 \u201eImi\u0119 profesora Witol -\nda Budryka\u201d, o czym informuje stosowna tablica.\nBezpo\u015brednio po \u015bmierci profesora Stowarzysze -\nnie Wychowank\u00f3w AGH postanowi\u0142o uczci\u0107 jego \npami\u0119\u0107. W latach 1960\u20131965 fundowa\u0142o stypendium \nnaukowe im. Profesora W. Budryka. Jego zacz\u0105t -\nkiem by\u0142a kwota zebrana w\u015br\u00f3d wychowank\u00f3w \nAGH w 1958 roku dla uczczenia jubileuszu 30-lecia \npracy prof. W. Budryka. W 1965 roku z powodu \npowa\u017cnego wyczerpania funduszu stypendialnego \ni braku dalszych wp\u0142at na ten cel, wprowadzono \nzmiany. Przekszta\u0142cono stypendium w nagrod\u0119 \nim. prof. W. Budryka. Nagroda naukowa przewidzia -\nna by\u0142a dla wychowank\u00f3w AGH, kt\u00f3rzy nie osi\u0105gn\u0119li \njeszcze 40 lat \u017cycia, za prace z zakresu g\u00f3rnictwa, \na w szczeg\u00f3lno\u015bci za prace o tematyce zwi\u0105zanej \nz dzia\u0142alno\u015bci\u0105 prof. Budryka, opublikowane w ci\u0105gu \n2 lat przed og\u0142oszeniem konkursu. Nagroda mia\u0142a \ncharakter konkursowy. Wyniki pierwszego konkurs \nog\u0142oszono w \u015awi\u0119to G\u00f3rnika w AGH \u2013 9 grudnia \n1967 roku. Kolejne edycje konkursu rozstrzygni\u0119to \nw 1969 i 1971 roku. Jednak\u017ce ju\u017c w 1970 roku wobec \nwyczerpania \u015brodk\u00f3w finansowych podj\u0119to decyzj\u0119 \no zaprzestaniu przyznawania nagrody.\nZ satysfakcj\u0105 nale\u017cy odnotowa\u0107, \u017ce na terenie mia -\nsteczka studenckiego jedna z ulic nosi imi\u0119 Witolda \nBudryka. Jeszcze w jeden bardzo pi\u0119kny spos\u00f3b AGH \nuczci\u0142a jego pami\u0119\u0107. W 2003 roku, w 75-lecie jego \ndoktoratu, wydany zosta\u0142 album 75-lecie pierwszego \ndoktoratu w AGH. Witold Budryk , kt\u00f3ry zawiera pe\u0142n\u0105 \ndokumentacj\u0119 przewodu doktorskiego oraz prezentu -\nje sylwetk\u0119 profesora Witolda Budryka. Dope\u0142niaj\u0105c \nlist\u0119 uhonorowa\u0144 profesora nale\u017cy doda\u0107, \u017ce imi\u0119 \nW. Budryka nosz\u0105 nast\u0119puj\u0105ce obiekty: na G\u00f3rnym \n\u015al\u0105sku , na granicy Siemianowic \u015al\u0105skich  i Chorzowa  \nosiedle  Falklandy , w Siemianowicach \u015al\u0105skich Szko\u0142a \nPodstawowej  nr 4 i w Gliwicach  Szko\u0142y Podstawowej \nnr 28, kopalnia w Ornontowicach, w Be\u0142chatowie \ng\u0142\u00f3wna ulica osiedla Bink\u00f3w oraz jedna z kom\u00f3r \nw kopalni soli w Wieliczce, udost\u0119pniana do zwie -\ndzania w ramach trasy turystycznej.\nW 1958 roku Alfred Terlecki namalowa\u0142 jego \nportret rektorski, kt\u00f3ry zosta\u0142 zawieszony w auli \ng\u0142\u00f3wnej AGH.\nfot. Archiwum AGH\nDyplom doktora nauk technicznych \nz  1928 roku\n\u0179r\u00f3d\u0142a do biogramu:\n \u0083Akta osobowe (AGH) \u2013 Witold Budryk, [foto]\n \u008375-lecie pierwszego doktoratu w AGH \u2013 Witold Budryk . Red. S. Knothe. Krak\u00f3w 2003, s. 187, \n[foto] (Biblioteka Szko\u0142y Eksploatacji Podziemnej. Seria z Lampk\u0105 G\u00f3rnicz\u0105 nr 18) Konieczna E.: \nPostaci AGH we wspomnieniach i anegdotach. Krak\u00f3w 2008, s. 25\u201328 , [foto]\n \u0083Kowalczyk Z.: Dzia\u0142alno\u015b\u0107 naukowa Profesora Akademii G\u00f3rniczo-Hutniczej dr in\u017c. Witolda \nBudryka. Zeszyty Naukowe AGH ; nr 2. [Seria] G\u00f3rnictwo 1954, z. 2, s. 5\u20139, [foto po s. 2]\n \u0083Kto jest kim w ceramice : 50 lecie Wydzia\u0142u In\u017cynierii Materia\u0142owej i Ceramiki : 1949 \u20131999. \n[AGH]. Krak\u00f3w 1999, s. 9, [foto]\n \u0083Lesicki W.: Jubileusz wybitnego uczonego. Nasze Sprawy 1953, nr 5, s. 1, [foto]\n \u0083Litwiniszyn J.: Witold Budryk : sylwetki naukowe cz\u0142onk\u00f3w PAN. Nauka Polska 1958, nr 3, s. \n13\u2013134, [foto]\n \u0083Non omnis moriar\u2026 : groby profesor\u00f3w AGH Cmentarz Rakowicki. [Z. 1]. Oprac. H. Sie\u0144ski. \nKrak\u00f3w 2018, s. 15\u201316, [foto] \n \u0083Paczy\u0144ska I.: Aktion gegen Universit\u00e4ts-Professoren : (Krak\u00f3w, 6 listopada 1939 roku) i okupa -\ncyjne losy aresztowanych . Krak\u00f3w 2019, s. 206\u2013848, [foto]\n \u0083Sa\u0142ustowicz A.: \u017bycie i dzia\u0142alno\u015b\u0107 naukowa profesora doktora in\u017cyniera Witolda Budryka. \nZeszyty Naukowe AGH ; nr 25. [Seria] G\u00f3rnictwo 1959, z. 6, s. 5-20, [foto po s. 2]\n \u0083Sie\u0144ski H.: Profesor Witold Budryk : tablice \u2013 pami\u0119\u0107 wiecznie \u017cywa \u2013 cz\u0119\u015b\u0107 32. Biuletyn AGH \n2016, nr 98, s. 21\u201323, [foto]\n \u0083S\u0142ownik biograficzny technik\u00f3w polskich. Z. 13. Red. Z. Skoczy\u0144ski. Warszawa 2002, s. 36\u201339\n \u0083S\u0142ownik polskich pionier\u00f3w techniki. Pod red. B. Or\u0142owskiego. Katowice 1986, s. 34\n \u0083Wielka Ksi\u0119ga 85-lecia Akademii G\u00f3rniczo-Hutniczej. [Oprac.] zesp\u00f3\u0142 aut. K. Piko\u0144 (red. naczel -\nny), A. Soko\u0142owska (dyrektor projektu), K. Piko\u0144. Gliwice 2004, s. 43, [foto]\n \u0083Wyrok na Uniwersytet Jagiello\u0144ski 6 listopada 1939 . Pod red. L. Hajdukiewicza. Krak\u00f3w 1989, \ns. 274\u2013275, [foto]\n \u0083Z dziej\u00f3w Akademii G\u00f3rniczo-Hutniczej w Krakowie w latach 1919\u20131967 . Oprac. J. Sulima-Sa -\nmuj\u0142\u0142o oraz zesp\u00f3\u0142 aut. Krak\u00f3w 1970, s. 620 (Wydawnictwa Jubileuszowe 1919\u20131969) \n \u0083\u017babicki W.: Uroczysto\u015b\u0107 jubileuszowa 25-lecia pracy prof. dr in\u017c. Witolda Budryka w Akademii \nG\u00f3rniczo-Hutniczej. Zeszyty Naukowe AGH ; nr 3. [Seria] G\u00f3rnictwo 1954, z. 2, s. 195\u2013198\n \u0083\u017byciorysy profesor\u00f3w i asystent\u00f3w Akademii G\u00f3rniczo-Hutniczej w Krakowie (1919 \u20131964). Red. \nM. Odlanicki-Poczobutt. Krak\u00f3w 1965, s. 31\u201336, [foto] (Zeszyty Naukowe / Akademia G\u00f3rniczo- \nHutnicza w Krakowie ; nr 41, z. spec. 4)\n\n", "metadata": {}}