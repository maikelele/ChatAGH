{"metadata": {}, "content": "Stypendia ministra w\u0142a\u015bciwego do spraw szkolnictwa wy\u017cszego i nauki dla\nstudent\u00f3w i wybitnych m\u0142odych naukowc\u00f3w.\nDz.U.2022.428 t.j. z dnia 2022.02.21\nStatus: Akt obowi\u0105zuj\u0105cy\nWersja od: 21 lutego 2022r.\ntekst jednolity\nWej\u015bcie w \u017cycie:\n10 kwietnia 2019 r.\nROZPORZ\u0104DZENIE\nMINISTRA NAUKI I SZKOLNICTWA WY\u017bSZEGO \nz dnia 1 kwietnia 2019 r.\nw sprawie stypendi\u00f3w ministra w\u0142a\u015bciwego do spraw szkolnictwa wy\u017cszego\ni nauki dla student\u00f3w i wybitnych m\u0142odych naukowc\u00f3w\nNa podstawie art. 363 pkt 1  ustawy z dnia 20 lipca 2018 r. - Prawo o szkolnictwie\nwy\u017cszym i nauce (Dz. U. z 2021 r. poz. 478, 619, 1630, 2141 i 2232) zarz\u0105dza si\u0119,\nco nast\u0119puje:\nRozdzia\u0142  1 \nPrzepis og\u00f3lny\n\u00a7  1.  Rozporz\u0105dzenie okre\u015bla:\n1)szczeg\u00f3\u0142owe kryteria i tryb przyznawania oraz spos\u00f3b wyp\u0142acania\nstypendi\u00f3w ministra w\u0142a\u015bciwego do spraw szkolnictwa wy\u017cszego i nauki,\nzwanego dalej \"ministrem\":\na) studentom wykazuj\u0105cym si\u0119 znacz\u0105cymi osi\u0105gni\u0119ciami naukowymi lub\n\nartystycznymi zwi\u0105zanymi ze studiami, lub znacz\u0105cymi osi\u0105gni\u0119ciami\nsportowymi, zwanych dalej \"stypendiami dla student\u00f3w\",\nb) dla wybitnych m\u0142odych naukowc\u00f3w wykazuj\u0105cych si\u0119 znacz\u0105cymi\nosi\u0105gni\u0119ciami w dzia\u0142alno\u015bci naukowej, zwanych dalej \"stypendiami dla\nm\u0142odych naukowc\u00f3w\"\n- zwanych dalej \u0142\u0105cznie \"stypendiami\";\n2)rodzaje osi\u0105gni\u0119\u0107 i spos\u00f3b ich dokumentowania;\n3)maksymalne liczby stypendi\u00f3w dla student\u00f3w i stypendi\u00f3w dla m\u0142odych\nnaukowc\u00f3w, w tym doktorant\u00f3w;\n4)maksymalne wysoko\u015bci stypendi\u00f3w dla student\u00f3w i stypendi\u00f3w dla m\u0142odych\nnaukowc\u00f3w;\n5)wzory wniosk\u00f3w o przyznanie stypendium dla studenta i stypendium dla\nm\u0142odego naukowca.\nRozdzia\u0142  2 \nRodzaje osi\u0105gni\u0119\u0107 i spos\u00f3b ich dokumentowania\n\u00a7  2.  Za znacz\u0105ce osi\u0105gni\u0119cia naukowe studenta uwa\u017ca si\u0119:\n1)autorstwo lub wsp\u00f3\u0142autorstwo monografii naukowej lub rozdzia\u0142u w\nmonografii naukowej wydanej przez wydawnictwo, kt\u00f3re w roku opublikowania\nmonografii w ostatecznej formie by\u0142o uj\u0119te w wykazie wydawnictw\nsporz\u0105dzonym zgodnie z przepisami wydanymi na podstawie art. 267 ust. 2 pkt\n2 ustawy z dnia 20 lipca 2018 r. - Prawo o szkolnictwie wy\u017cszym i nauce,\nzwanej dalej \"ustaw\u0105;\n2)autorstwo lub wsp\u00f3\u0142autorstwo artyku\u0142u naukowego opublikowanego w\nczasopi\u015bmie naukowym lub w recenzowanych materia\u0142ach z konferencji\nmi\u0119dzynarodowej, kt\u00f3re w roku opublikowania artyku\u0142u w ostatecznej formie\nby\u0142y uj\u0119te w wykazie tych czasopism i materia\u0142\u00f3w sporz\u0105dzonym zgodnie z\nprzepisami wydanymi na podstawie art. 267 ust. 2 pkt 2  ustawy;\n3)znacz\u0105cy udzia\u0142 w projekcie badawczym o wysokim poziomie\ninnowacyjno\u015bci, realizowanym przez uczelni\u0119, w kt\u00f3rej student odbywa lub\nodbywa\u0142 kszta\u0142cenie, w tym udzia\u0142 w projekcie badawczym finansowanym w\n\nramach konkursu og\u00f3lnopolskiego lub mi\u0119dzynarodowego;\n4)samodzielne wyg\u0142oszenie referatu naukowego dotycz\u0105cego bada\u0144\nnaukowych o wysokim poziomie innowacyjno\u015bci, kt\u00f3rego student jest autorem\nlub wsp\u00f3\u0142autorem, na og\u00f3lnopolskiej lub mi\u0119dzynarodowej konferencji\nnaukowej o wysokim presti\u017cu zorganizowanej przez podmiot, o kt\u00f3rym mowa w\nart. 7 ust. 1 ustawy, zagraniczn\u0105 uczelni\u0119 lub zagraniczn\u0105 instytucj\u0119 naukow\u0105;\n5)uzyskanie nagrody indywidualnej lub znacz\u0105cy udzia\u0142 w powstaniu\nosi\u0105gni\u0119cia, za kt\u00f3re uzyskano nagrod\u0119 zespo\u0142ow\u0105 w konkursie o wysokim\npresti\u017cu i o zasi\u0119gu mi\u0119dzynarodowym, w kt\u00f3rym uczestniczyli studenci uczelni\nco najmniej z pi\u0119ciu pa\u0144stw, z wy\u0142\u0105czeniem konkurs\u00f3w organizowanych w\nramach mi\u0119dzynarodowych konferencji naukowych.\n\u00a7  3.  Za znacz\u0105ce osi\u0105gni\u0119cia artystyczne studenta uwa\u017ca si\u0119:\n1)autorstwo lub wykonanie utworu muzycznego lub innej formy muzycznej\nzaprezentowanych na przegl\u0105dzie, festiwalu lub koncercie o wysokim presti\u017cu i\no co najmniej krajowym zasi\u0119gu;\n2)autorstwo lub znacz\u0105cy wk\u0142ad autorski utwor\u00f3w muzycznych nagranych na\np\u0142ycie wydanej przez firm\u0119 producenck\u0105 o wysokim presti\u017cu;\n3)znacz\u0105cy udzia\u0142 w powstaniu utworu audiowizualnego, w tym filmowego,\nzaprezentowanego na przegl\u0105dzie lub festiwalu o wysokim presti\u017cu i o co\nnajmniej krajowym zasi\u0119gu lub w obiegu kinowym lub telewizyjnym, w tym\nre\u017cyseria, monta\u017c, autorstwo scenografii lub zdj\u0119\u0107, odegranie pierwszo - lub\ndrugoplanowej roli;\n4)znacz\u0105cy udzia\u0142 w powstaniu spektaklu teatralnego, operowego,\noperetkowego, baletowego lub musicalowego, zaprezentowanego na\nprzegl\u0105dzie lub festiwalu o wysokim presti\u017cu i o co najmniej krajowym zasi\u0119gu\nlub w obiegu scenicznym lub telewizyjnym, w tym re\u017cyseria, autorstwo\nscenografii, odegranie pierwszo - lub drugoplanowej roli;\n5)autorstwo formy choreograficznej zaprezentowanej na przegl\u0105dzie lub\nfestiwalu o wysokim presti\u017cu i o co najmniej krajowym zasi\u0119gu lub w obiegu\nscenicznym lub telewizyjnym;\n6)autorstwo dzie\u0142a plastycznego lub architektonicznego zaprezentowanego na\n\nzbiorowej wystawie zorganizowanej przez instytucj\u0119 kultury o wysokim presti\u017cu\nlub w przestrzeni publicznej;\n7)indywidualna autorska wystawa plastyczna zorganizowana przez instytucj\u0119\nkultury o wysokim presti\u017cu;\n8)uzyskanie nagrody indywidualnej lub znacz\u0105cy udzia\u0142 w powstaniu\nosi\u0105gni\u0119cia, za kt\u00f3re uzyskano nagrod\u0119 zespo\u0142ow\u0105 w konkursie, na przegl\u0105dzie\nlub festiwalu muzycznym, teatralnym, filmowym, plastycznym lub\narchitektonicznym o wysokim presti\u017cu i o zasi\u0119gu mi\u0119dzynarodowym.\n\u00a7  4.  Za znacz\u0105ce osi\u0105gni\u0119cia sportowe studenta uwa\u017ca si\u0119 zaj\u0119cie w:\n1)sportach olimpijskich, paraolimpijskich lub obj\u0119tych programem igrzysk\ng\u0142uchych, w rywalizacji indywidualnej albo dru\u017cynowej, w kt\u00f3rych dzia\u0142aj\u0105\npolskie zwi\u0105zki sportowe, o kt\u00f3rych mowa w ustawie z dnia 25 czerwca 2010 r.\no sporcie (Dz. U. z 2020 r. poz. 1133 oraz z 2021 r. poz. 2054 i 2142), co\nnajmniej:\na) szesnastego miejsca w igrzyskach olimpijskich, igrzyskach\nparaolimpijskich lub igrzyskach g\u0142uchych,\nb) \u00f3smego miejsca w mistrzostwach \u015bwiata,\nc) sz\u00f3stego miejsca w mistrzostwach Europy,\nd) trzeciego miejsca w m\u0142odzie\u017cowych mistrzostwach \u015bwiata lub Europy,\ne) pierwszego miejsca w mistrzostwach Polski rozgrywanych w kategorii\nseniora,\nf) miejsca, o kt\u00f3rym mowa w lit. b-e, w zawodach organizowanych dla os\u00f3b\nniepe\u0142nosprawnych;\n2)rywalizacji indywidualnej albo dru\u017cynowej w sportach, w kt\u00f3rych dzia\u0142aj\u0105\npolskie zwi\u0105zki sportowe, o kt\u00f3rych mowa w ustawie z dnia 25 czerwca 2010 r.\no sporcie, co najmniej trzeciego miejsca w:\na) uniwersjadzie,\nb) akademickich mistrzostwach \u015bwiata,\nc) akademickich mistrzostwach Europy,\nd) Europejskich Igrzyskach Student\u00f3w.\n\u00a7  5.  \n\n1. Za znacz\u0105ce osi\u0105gni\u0119cia w dzia\u0142alno\u015bci naukowej m\u0142odego naukowca uwa\u017ca\nsi\u0119:\n1)autorstwo lub wsp\u00f3\u0142autorstwo monografii naukowej lub rozdzia\u0142u w\nmonografii naukowej wydanej przez wydawnictwo, kt\u00f3re w roku opublikowania\nmonografii w ostatecznej formie by\u0142o uj\u0119te w wykazie wydawnictw\nsporz\u0105dzonym zgodnie z przepisami wydanymi na podstawie art. 267 ust. 2 pkt\n2 ustawy;\n2)autorstwo lub wsp\u00f3\u0142autorstwo artyku\u0142u naukowego opublikowanego w\nczasopi\u015bmie naukowym lub w recenzowanych materia\u0142ach z konferencji\nmi\u0119dzynarodowej, kt\u00f3re w roku opublikowania artyku\u0142u w ostatecznej formie\nby\u0142y uj\u0119te w wykazie tych czasopism i materia\u0142\u00f3w sporz\u0105dzonym zgodnie z\nprzepisami wydanymi na podstawie art. 267 ust. 2 pkt 2  ustawy;\n3)kierowanie projektem badawczym o wysokim poziomie innowacyjno\u015bci\nfinansowanym w ramach konkursu og\u00f3lnokrajowego albo mi\u0119dzynarodowego;\n4)zastosowanie praktyczne wynik\u00f3w bada\u0144 naukowych lub prac rozwojowych,\nw tym udzielony patent krajowy lub zagraniczny lub wdro\u017cenie wynik\u00f3w\ndzia\u0142alno\u015bci naukowej w innej formie;\n5)(uchylony);\n6)(uchylony);\n7)odbycie zagranicznego sta\u017cu trwaj\u0105cego co najmniej trzy miesi\u0105ce w\npodmiocie o wysokim presti\u017cu;\n8)otrzymane stypendium zagraniczne;\n9)(uchylony);\n10)(uchylony);\n11)autorstwo, wsp\u00f3\u0142autorstwo lub wykonanie dzie\u0142a artystycznego\nstanowi\u0105cego znacz\u0105cy wk\u0142ad w rozw\u00f3j kultury i sztuki, kt\u00f3re zosta\u0142o\nzaprezentowane na przegl\u0105dzie, festiwalu, koncercie lub wystawie, w obiegu\nkinowym, scenicznym lub telewizyjnym albo w przestrzeni publicznej;\n12)uzyskanie nagrody indywidualnej lub znacz\u0105cy udzia\u0142 w powstaniu\nosi\u0105gni\u0119cia, za kt\u00f3re uzyskano nagrod\u0119 zespo\u0142ow\u0105 w konkursie, na przegl\u0105dzie\nlub festiwalu muzycznym, teatralnym, filmowym, plastycznym lub\n\narchitektonicznym o wysokim presti\u017cu i o zasi\u0119gu mi\u0119dzynarodowym, z\nwy\u0142\u0105czeniem nagr\u00f3d uzyskanych w konkursach organizowanych w ramach\nmi\u0119dzynarodowych konferencji naukowych oraz nagr\u00f3d w postaci stypendi\u00f3w\nkrajowych lub zagranicznych.\n2. Przez wsp\u00f3\u0142autorstwo monografii naukowej, rozdzia\u0142u w monografii naukowej\nlub artyku\u0142u naukowego rozumie si\u0119 tak\u017ce wsp\u00f3\u0142autorstwo wiod\u0105ce, polegaj\u0105ce\nna wniesieniu przez m\u0142odego naukowca wk\u0142adu autorskiego wi\u0119kszego ni\u017c wk\u0142ad\nautorski ka\u017cdego z pozosta\u0142ych wsp\u00f3\u0142autor\u00f3w. Wsp\u00f3\u0142autorstwem wiod\u0105cym jest w\nszczeg\u00f3lno\u015bci:\n1)najwi\u0119kszy procentowy wk\u0142ad autorski w monografi\u0119, rozdzia\u0142 w monografii\nlub artyku\u0142;\n2)procentowy wk\u0142ad autorski w monografi\u0119, rozdzia\u0142 w monografii lub artyku\u0142\nr\u00f3wny procentowemu wk\u0142adowi ka\u017cdego z pozosta\u0142ych wsp\u00f3\u0142autor\u00f3w, w\nprzypadku pe\u0142nienia kluczowej roli w powstaniu tych publikacji naukowych.\n\u00a7  6.  \n1. Osi\u0105gni\u0119cia, o kt\u00f3rych mowa w \u00a7 2-4, s\u0105 dokumentowane w postaci pisemnej,\nw formie:\n1)w przypadku osi\u0105gni\u0119\u0107 naukowych:\na) stron monografii naukowej lub czasopisma naukowego, zawieraj\u0105cych\nimiona i nazwisko autora albo imiona i nazwiska autor\u00f3w, tytu\u0142 monografii\nnaukowej lub artyku\u0142u naukowego, nazw\u0119 wydawnictwa, miejsce wydania,\nmiesi\u0105c i rok wydania, wst\u0119p do monografii, spis tre\u015bci monografii, ISBN -\nMi\u0119dzynarodowy Znormalizowany Numer Ksi\u0105\u017cki (International Standard\nBook Number), elSBN - elektroniczny Mi\u0119dzynarodowy Znormalizowany\nNumer Ksi\u0105\u017cki (International Standard Book Number), ISSN -\nMi\u0119dzynarodowy Znormalizowany Numer Wydawnictw Ci\u0105g\u0142ych\n(International Standard Serial Number), elSSN - elektroniczny\nMi\u0119dzynarodowy Znormalizowany Numer Wydawnictw Ci\u0105g\u0142ych\n(International Standard Serial Number), ISMN - Mi\u0119dzynarodowy\nZnormalizowany Numer Druku Muzycznego (International Standard Musie\nNumber) lub DOI (Digital Object Identifier - cyfrowy identyfikator\ndokumentu elektronicznego),\n\nb) o\u015bwiadczenia studenta o procentowym wk\u0142adzie autorskim w\nmonografi\u0119 naukow\u0105, rozdzia\u0142 w monografii naukowej albo artyku\u0142\nnaukowy, wraz z opisem tego wk\u0142adu - w przypadku wsp\u00f3\u0142autorstwa,\nc) o\u015bwiadczenia kierownika projektu badawczego zawieraj\u0105cego informacje\no numerze, \u017ar\u00f3dle finansowania, okresie trwania i celu projektu, roli\npe\u0142nionej przez studenta w projekcie i zakresie realizowanych przez niego\nzada\u0144 oraz o efektach projektu,\nd) certyfikatu lub dyplomu wydanego przez organizatora konferencji\nnaukowej potwierdzaj\u0105cego wyg\u0142oszenie referatu naukowego przez\nstudenta,\nda) programu konferencji naukowej lub materia\u0142u pokonferencyjnego,\nzawieraj\u0105cego tytu\u0142y referat\u00f3w naukowych oraz imiona i nazwiska\nprelegent\u00f3w,\ne) o\u015bwiadczenia studenta o autorstwie lub wsp\u00f3\u0142autorstwie referatu\nnaukowego i jego samodzielnym wyg\u0142oszeniu na konferencji naukowej,\nf) dyplomu lub innego dokumentu potwierdzaj\u0105cego uzyskanie nagrody w\nkonkursie, a w przypadku nagrody zespo\u0142owej - r\u00f3wnie\u017c o\u015bwiadczenia\nkierownika zespo\u0142u albo o\u015bwiadcze\u0144 cz\u0142onk\u00f3w zespo\u0142u o procentowym\nudziale studenta w powstaniu osi\u0105gni\u0119cia,\ng) (uchylona),\nh) regulaminu konkursu,\ni) informacji organizatora o wynikach konkursu zawieraj\u0105cej imiona i\nnazwiska laureat\u00f3w, a w przypadku nagr\u00f3d zespo\u0142owych - nazwy\nzespo\u0142\u00f3w;\n2)w przypadku osi\u0105gni\u0119\u0107 artystycznych:\na) o\u015bwiadczenia:\n\u2013 studenta o autorstwie lub wykonaniu utworu muzycznego lub innej\nformy muzycznej, o kt\u00f3rych mowa w \u00a7 3 pkt 1,\n\u2013 studenta o autorstwie utworu lub utwor\u00f3w muzycznych, o kt\u00f3rych mowa\nw \u00a7 3 pkt 2, lub wk\u0142adzie autorskim w ich powstanie wraz z opisem tego\nwk\u0142adu - w przypadku wsp\u00f3\u0142autorstwa,\n\u2013 tw\u00f3rcy utworu audiowizualnego, o kt\u00f3rym mowa w \u00a7 3 pkt 3, o udziale\nstudenta w jego powstaniu,\n\n\u2013 tw\u00f3rcy spektaklu, o kt\u00f3rym mowa w \u00a7 3 pkt 4, o udziale studenta w jego\npowstaniu,\n\u2013 studenta o autorstwie formy lub dzie\u0142a, o kt\u00f3rych mowa w \u00a7 3 pkt 5 i 6,\n\u2013 organizatora wystawy, o kt\u00f3rej mowa w \u00a7 3 pkt 7, o indywidualnym\nautorskim charakterze wystawy,\nb) dokumentacji wizualnej dzie\u0142a lub wystawy, o kt\u00f3rych mowa w \u00a7 3 pkt\n6 i 7,\nc) dyplomu lub innego dokumentu potwierdzaj\u0105cego uzyskanie nagrody w\nkonkursie, a w przypadku nagrody zespo\u0142owej - r\u00f3wnie\u017c o\u015bwiadczenia\nkierownika zespo\u0142u albo o\u015bwiadcze\u0144 cz\u0142onk\u00f3w zespo\u0142u o procentowym\nudziale studenta w powstaniu osi\u0105gni\u0119cia,\nd) (uchylona),\ne) regulaminu konkursu,\nf) informacji organizatora konkursu o wynikach konkursu zawieraj\u0105cej\nimiona i nazwiska laureat\u00f3w, a w przypadku nagr\u00f3d zespo\u0142owych - nazwy\nzespo\u0142\u00f3w;\n3)w przypadku osi\u0105gni\u0119\u0107 sportowych - o\u015bwiadczenia w\u0142a\u015bciwego polskiego\nzwi\u0105zku sportowego albo Akademickiego Zwi\u0105zku Sportowego o uzyskanym\nprzez studenta wyniku sportowym.\n2. Osi\u0105gni\u0119cia, o kt\u00f3rych mowa w \u00a7 5, s\u0105 dokumentowane w postaci pisemnej, w\nformie:\n1)stron monografii naukowej lub czasopisma naukowego, zawieraj\u0105cych\nimiona i nazwisko autora albo imiona i nazwiska autor\u00f3w, tytu\u0142 monografii\nnaukowej lub artyku\u0142u naukowego, nazw\u0119 wydawnictwa, miejsce wydania,\nmiesi\u0105c i rok wydania, wst\u0119p do monografii, spis tre\u015bci monografii, ISBN -\nMi\u0119dzynarodowy Znormalizowany Numer Ksi\u0105\u017cki {International Standard Book\nNumber), elSBN - elektroniczny Mi\u0119dzynarodowy Znormalizowany Numer\nKsi\u0105\u017cki {International Standard Book Number), ISSN - Mi\u0119dzynarodowy\nZnormalizowany Numer Wydawnictw Ci\u0105g\u0142ych {International Standard Serial\nNumber), elSSN - elektroniczny Mi\u0119dzynarodowy Znormalizowany Numer\nWydawnictw Ci\u0105g\u0142ych {International Standard Serial Number), ISMN -\nMi\u0119dzynarodowy Znormalizowany Numer Druku Muzycznego {International\nStandard Musie Number) lub DOI {Digital Object Identifier - cyfrowy\n\nidentyfikator dokumentu elektronicznego);\n2)o\u015bwiadczenia m\u0142odego naukowca o procentowym wk\u0142adzie autorskim wraz z\nopisem tego wk\u0142adu oraz o\u015bwiadczenia potwierdzaj\u0105cego ten wk\u0142ad, z\u0142o\u017conego\nprzez:\na) wsp\u00f3\u0142autora wiod\u0105cego, autora korespondencyjnego lub kierownika\nprojektu badawczego, kt\u00f3rego dotyczy\u0142a publikacja, albo\nb) innego wsp\u00f3\u0142autora publikacji, je\u017celi m\u0142ody naukowiec jest jednocze\u015bnie\nwsp\u00f3\u0142autorem wiod\u0105cym, autorem korespondencyjnym i kierownikiem\nprojektu badawczego, kt\u00f3rego dotyczy\u0142a publikacja\n-wprzypadku wsp\u00f3\u0142autorstwa monografii naukowej, rozdzia\u0142uwmonografii\nnaukowej lub artyku\u0142u naukowego;\n3)potwierdzenia udzielenia patentu krajowego lub zagranicznego lub\nwdro\u017cenia wynik\u00f3w dzia\u0142alno\u015bci naukowej w innej formie;\n3a)o\u015bwiadczenia m\u0142odego naukowca o procentowym wk\u0142adzie autorskim w\npowstaniu osi\u0105gni\u0119cia, o kt\u00f3rym mowa w \u00a7 5 ust. 1 pkt 4, wraz z opisem tego\nwk\u0142adu;\n4)(uchylony);\n5)o\u015bwiadczenia m\u0142odego naukowca o kierowaniu projektem badawczym wraz z\ninformacj\u0105 o numerze, \u017ar\u00f3dle finansowania i okresie trwania projektu;\n6)potwierdzenia odbycia zagranicznego sta\u017cu i otrzymania stypendium\nzagranicznego;\n7)dyplomu lub innego dokumentu potwierdzaj\u0105cego uzyskanie nagrody w\nkonkursie, a w przypadku nagrody zespo\u0142owej - r\u00f3wnie\u017c o\u015bwiadczenia\nkierownika zespo\u0142u albo o\u015bwiadcze\u0144 cz\u0142onk\u00f3w zespo\u0142u o procentowym udziale\nm\u0142odego naukowca w powstaniu osi\u0105gni\u0119cia;\n7a)regulaminu konkursu;\n7b)informacji organizatora konkursu o wynikach konkursu zawieraj\u0105cej imiona\ni nazwiska laureat\u00f3w, a w przypadku nagr\u00f3d zespo\u0142owych - nazwy zespo\u0142\u00f3w;\n8)(uchylony);\n9)o\u015bwiadczenia m\u0142odego naukowca o autorstwie, wsp\u00f3\u0142autorstwie lub\nwykonaniu dzie\u0142a artystycznego;\n\n10)potwierdzenia organizatora wydarzenia, o kt\u00f3rym mowa w \u00a7 5 ust. 1 pkt\n11, o prezentacji dzie\u0142a artystycznego;\n11)dokumentacji wizualnej dzie\u0142a artystycznego - w przypadku sztuk\nplastycznych.\nRozdzia\u0142  3 \nPrzyznawanie stypendi\u00f3w\n\u00a7  7.  \n1. Wniosek o przyznanie stypendium sk\u0142ada si\u0119 do ministra - w przypadku\nstypendium dla:\n1)studenta - w terminie od dnia 1 pa\u017adziernika do dnia 25 pa\u017adziernika,\nwed\u0142ug wzoru stanowi\u0105cego za\u0142\u0105cznik nr 1 do rozporz\u0105dzenia;\n2)m\u0142odego naukowca - w terminie od dnia 1 grudnia do dnia 31 grudnia,\nwed\u0142ug wzoru stanowi\u0105cego za\u0142\u0105cznik nr 2 do rozporz\u0105dzenia.\n2. Wniosek o przyznanie stypendium sk\u0142ada si\u0119 w formie dokumentu\nelektronicznego opatrzonego podpisem zaufanym albo kwalifikowanym podpisem\nelektronicznym za pomoc\u0105 systemu teleinformatycznego wskazanego przez\nministra w Biuletynie Informacji Publicznej na stronie podmiotowej ministra.\n3. Wnioskodawca wraz z wnioskiem o przyznanie stypendium sk\u0142ada:\n1)dokumenty, o kt\u00f3rych mowa w \u00a7 6 ust. 1 albo 2;\n2)w przypadku przerw w dzia\u0142alno\u015bci naukowej z przyczyn wymienionych w \nart. 360 ust. 3  ustawy - dokumenty potwierdzaj\u0105ce te przerwy.\n\u00a7  8.  \n1. Stypendium dla studenta uczelni nadzorowanej przez ministra na dany rok\nakademicki mo\u017ce zosta\u0107 przyznane studentowi, kt\u00f3ry:\n1)w poprzednim roku akademickim zaliczy\u0142 rok studi\u00f3w oraz\n2)uzyska\u0142 wpis na kolejny rok studi\u00f3w w danym roku akademickim.\n2. Wymog\u00f3w, o kt\u00f3rych mowa w ust. 1, nie stosuje si\u0119 do studenta, kt\u00f3ry w roku\nz\u0142o\u017cenia wniosku o przyznanie stypendium zosta\u0142 przyj\u0119ty na studia drugiego\n\nstopnia.\n3. Stypendium dla m\u0142odego naukowca nie mo\u017ce zosta\u0107 przyznane m\u0142odemu\nnaukowcowi, kt\u00f3remu w poprzednich latach przyznano stypendium dla m\u0142odych\nnaukowc\u00f3w albo stypendium naukowe dla wybitnych m\u0142odych naukowc\u00f3w, na\npodstawie art. 28a ust. 1  ustawy z dnia 30 kwietnia 2010 r. o zasadach\nfinansowania nauki (Dz. U. z 2018 r. poz. 87).\n\u00a7  9.  \n1. Wnioski o przyznanie stypendi\u00f3w podlegaj\u0105 ocenie formalnej i merytorycznej.\n2. W przypadku stwierdzenia brak\u00f3w formalnych wniosku minister wyznacza\nwnioskodawcy termin, nie kr\u00f3tszy ni\u017c 14 dni, do jego uzupe\u0142nienia, pod rygorem\npozostawienia wniosku bez rozpoznania.\n\u00a7  10.  \n1. Przy ocenie wniosk\u00f3w o przyznanie stypendi\u00f3w dla student\u00f3w bierze si\u0119 pod\nuwag\u0119 znacz\u0105ce osi\u0105gni\u0119cia naukowe lub artystyczne zwi\u0105zane ze studiami lub\nznacz\u0105ce osi\u0105gni\u0119cia sportowe, uzyskane w okresie studi\u00f3w od dnia:\n1)rozpocz\u0119cia studi\u00f3w - w przypadku studenta studi\u00f3w pierwszego stopnia\nalbo jednolitych studi\u00f3w magisterskich,\n2)rozpocz\u0119cia studi\u00f3w pierwszego stopnia poprzedzaj\u0105cych studia drugiego\nstopnia - w przypadku studenta studi\u00f3w drugiego stopnia,\n3)1 pa\u017adziernika roku akademickiego, w kt\u00f3rym studentowi przyznano\nostatnie stypendium dla student\u00f3w albo stypendium ministra za wybitne\nosi\u0105gni\u0119cia, na podstawie art. 181 ust. 2  ustawy z dnia 27 lipca 2005 r. -\nPrawo o szkolnictwie wy\u017cszym (Dz. U. z 2017 r. poz. 2183, z p\u00f3\u017an. zm.)\n-dodnia30wrze\u015bniaroku,wkt\u00f3rymz\u0142o\u017conowniosek,zwy\u0142\u0105czeniem okres\u00f3w\nurlop\u00f3w od zaj\u0119\u0107 lub innych przerw udzielonych zgodnie z regulaminem studi\u00f3w.\n2. Przy ocenie merytorycznej wniosk\u00f3w o przyznanie stypendi\u00f3w dla student\u00f3w\nuwzgl\u0119dnia si\u0119 nast\u0119puj\u0105ce kryteria:\n1)w przypadku osi\u0105gni\u0119\u0107 naukowych dotycz\u0105cych:\na) monografii naukowej albo artyku\u0142u naukowego:\n\u2013 rodzaj i form\u0119,\n\n\u2013 procentowy wk\u0142ad autorski,\n\u2013 (uchylone),\n\u2013 liczb\u0119 punkt\u00f3w w wykazie wydawnictw lub w wykazie czasopism\nnaukowych i recenzowanych materia\u0142\u00f3w z konferencji mi\u0119dzynarodowych,\nsporz\u0105dzonych zgodnie z przepisami wydanymi na podstawie art. 267 ust.\n2 pkt 2 ustawy,\n\u2013 innowacyjno\u015b\u0107 tematyki bada\u0144 naukowych, kt\u00f3rych dotyczy monografia\nnaukowa albo artyku\u0142 naukowy,\nb) projektu badawczego:\n\u2013 pe\u0142nion\u0105 rol\u0119,\n\u2013 okres uczestnictwa,\n\u2013 liczb\u0119 referat\u00f3w naukowych, monografii naukowych, rozdzia\u0142\u00f3w w\nmonografii naukowej lub artyku\u0142\u00f3w naukowych, zastosowa\u0144 praktycznych\nwynik\u00f3w bada\u0144 naukowych lub prac rozwojowych lub wdro\u017ce\u0144 wynik\u00f3w\ndzia\u0142alno\u015bci naukowej, b\u0119d\u0105cych wynikiem udzia\u0142u w projekcie,\n\u2013 presti\u017c konkursu, w ramach kt\u00f3rego jest finansowany projekt,\n\u2013 innowacyjno\u015b\u0107 i znaczenie projektu dla rozwoju danej dziedziny nauki,\nc) konferencji naukowej:\n\u2013 zasi\u0119g,\n\u2013 procentowy udzia\u0142 w powstaniu referatu naukowego,\n\u2013 liczb\u0119 prelegent\u00f3w posiadaj\u0105cych co najmniej stopie\u0144 doktora,\n\u2013 innowacyjno\u015b\u0107 bada\u0144 naukowych b\u0119d\u0105cych tematyk\u0105 referatu\nnaukowego,\n\u2013 presti\u017c organizatora,\nd) konkursu:\n\u2013 zasi\u0119g,\n\u2013 uzyskane miejsce,\n\u2013 spos\u00f3b wy\u0142aniania laureat\u00f3w,\n\u2013 procentowy udzia\u0142 w powstaniu osi\u0105gni\u0119cia, za kt\u00f3re uzyskano nagrod\u0119\nzespo\u0142ow\u0105,\n\u2013 presti\u017c organizatora;\n2)w przypadku osi\u0105gni\u0119\u0107 artystycznych dotycz\u0105cych:\na) dzie\u0142a artystycznego:\n\n\u2013 rodzaj i form\u0119,\n\u2013 presti\u017c wydawcy lub organizatora prezentacji,\n\u2013 nowatorstwo i znaczenie dla kultury i sztuki,\n\u2013 pe\u0142nion\u0105 rol\u0119 w wykonaniu lub prezentacji,\nb) konkursu, przegl\u0105du lub festiwalu:\n\u2013 zasi\u0119g,\n\u2013 uzyskane miejsce,\n\u2013 spos\u00f3b wy\u0142aniania laureat\u00f3w,\n\u2013 procentowy udzia\u0142 w powstaniu osi\u0105gni\u0119cia, za kt\u00f3re uzyskano nagrod\u0119\nzespo\u0142ow\u0105,\n\u2013 presti\u017c organizatora;\n3)w przypadku osi\u0105gni\u0119\u0107 sportowych:\na) miejsce uzyskane w zawodach,\nb) rang\u0119 zawod\u00f3w,\nc) rodzaj rywalizacji,\nd) kategori\u0119 wiekow\u0105,\ne) udzia\u0142 w powstaniu osi\u0105gni\u0119cia, za kt\u00f3re uzyskano nagrod\u0119 dru\u017cynow\u0105,\nf) obecno\u015b\u0107 dyscypliny sportowej na najbli\u017cszych igrzyskach olimpijskich.\n\u00a7  11.  \n1. Przy ocenie wniosk\u00f3w o przyznanie stypendi\u00f3w dla m\u0142odych naukowc\u00f3w bierze\nsi\u0119 pod uwag\u0119 osi\u0105gni\u0119cia uzyskane do dnia 30 listopada roku, w kt\u00f3rym jest\nsk\u0142adany wniosek.\n2. (uchylony).\n3. Przy ocenie merytorycznej wniosk\u00f3w o przyznanie stypendi\u00f3w dla m\u0142odych\nnaukowc\u00f3w uwzgl\u0119dnia si\u0119 nast\u0119puj\u0105ce kryteria:\n1)w odniesieniu do osi\u0105gni\u0119\u0107 dotycz\u0105cych:\na) monografii naukowej lub artyku\u0142u naukowego:\n\u2013 rodzaj i form\u0119,\n\u2013 procentowy wk\u0142ad autorski,\n\u2013 liczb\u0119 punkt\u00f3w w wykazie wydawnictw lub w wykazie czasopism\nnaukowych i recenzowanych materia\u0142\u00f3w z konferencji mi\u0119dzynarodowych,\nsporz\u0105dzonych zgodnie z przepisami wydanymi na podstawie art. 267 ust.\n\n2 pkt 2 ustawy,\n\u2013 innowacyjno\u015b\u0107 tematyki bada\u0144 naukowych, kt\u00f3rych dotyczy monografia\nnaukowa lub artyku\u0142 naukowy,\nb) projektu badawczego:\n\u2013 okres kierowania projektem,\n\u2013 presti\u017c konkursu, w ramach kt\u00f3rego jest finansowany projekt,\n\u2013 innowacyjno\u015b\u0107 i znaczenie projektu dla rozwoju dyscyplin naukowych\nzwi\u0105zanych z prowadzon\u0105 dzia\u0142alno\u015bci\u0105 naukow\u0105,\nc) zastosowania praktycznego wynik\u00f3w bada\u0144 naukowych lub prac\nrozwojowych:\n\u2013 form\u0119 zastosowania praktycznego,\n\u2013 procentowy wk\u0142ad autorski,\n\u2013 innowacyjno\u015b\u0107 i znaczenie zastosowania praktycznego dla rozwoju\ndyscyplin naukowych zwi\u0105zanych z prowadzon\u0105 dzia\u0142alno\u015bci\u0105 naukow\u0105,\nd) zagranicznego sta\u017cu:\n\u2013 czas trwania,\n\u2013 presti\u017c zagranicznej uczelni lub zagranicznej instytucji naukowej, w\nkt\u00f3rej m\u0142ody naukowiec odby\u0142 sta\u017c,\n\u2013 efekty udzia\u0142u w sta\u017cu, w tym liczb\u0119 referat\u00f3w naukowych, monografii\nnaukowych, rozdzia\u0142\u00f3w w monografii naukowej, artyku\u0142\u00f3w naukowych,\nzastosowa\u0144 praktycznych wynik\u00f3w bada\u0144 naukowych lub prac\nrozwojowych lub wdro\u017ce\u0144 wynik\u00f3w dzia\u0142alno\u015bci naukowej w innej formie,\ne) stypendium zagranicznego:\n\u2013 presti\u017c stypendium,\n\u2013 presti\u017c podmiotu przyznaj\u0105cego stypendium,\nf) dzie\u0142a artystycznego:\n\u2013 rodzaj i form\u0119,\n\u2013 poziom artystyczny,\n\u2013 zasi\u0119g prezentacji,\n\u2013 presti\u017c wydawcy lub organizatora prezentacji,\n\u2013 pe\u0142nion\u0105 rol\u0119 w wykonaniu lub prezentacji,\ng) konkursu, przegl\u0105du lub festiwalu:\n\u2013 zasi\u0119g,\n\u2013 uzyskane miejsce,\n\n\u2013 spos\u00f3b wy\u0142aniania laureat\u00f3w,\n\u2013 procentowy udzia\u0142 w powstaniu osi\u0105gni\u0119cia, za kt\u00f3re uzyskano nagrod\u0119\nzespo\u0142ow\u0105,\n\u2013 presti\u017c organizatora;\n2)znaczenie osi\u0105gni\u0119\u0107 w dzia\u0142alno\u015bci naukowej dla rozwoju dyscyplin\nnaukowych zwi\u0105zanych z prowadzonymi badaniami naukowymi lub pracami\nrozwojowymi albo znaczenie osi\u0105gni\u0119\u0107 w dzia\u0142alno\u015bci naukowej w zakresie\ntw\u00f3rczo\u015bci artystycznej dla rozwoju kultury i sztuki.\n4. Ocena merytoryczna wniosk\u00f3w o przyznanie stypendi\u00f3w dla m\u0142odych\nnaukowc\u00f3w obejmuje wnioski, w kt\u00f3rych wykazano:\n1)nie mniej ni\u017c trzy osi\u0105gni\u0119cia, o kt\u00f3rych mowa w \u00a7 5 ust. 1 pkt 1 lub 2,\nstanowi\u0105ce autorstwo lub wiod\u0105ce wsp\u00f3\u0142autorstwo;\n2)nie wi\u0119cej ni\u017c:\na) pi\u0119\u0107 osi\u0105gni\u0119\u0107, o kt\u00f3rych mowa w \u00a7 5 ust. 1 pkt 1 lub 2, lub\nb) po trzy osi\u0105gni\u0119cia, o kt\u00f3rych mowa w \u00a7 5 ust. 1 pkt 3, 4, 7, 8 lub 12,\nlub\nc) dwadzie\u015bcia osi\u0105gni\u0119\u0107, o kt\u00f3rych mowa w \u00a7 5 ust. 1 pkt 11.\n4a. Przy ocenie merytorycznej wniosk\u00f3w o przyznanie stypendi\u00f3w dla m\u0142odych\nnaukowc\u00f3w bierze si\u0119 pod uwag\u0119 osi\u0105gni\u0119cia, o kt\u00f3rych mowa w \u00a7 5 ust. 1 pkt\n11, je\u017celi we wniosku wskazano dziedzin\u0119 sztuki jako dziedzin\u0119 wiod\u0105c\u0105, w kt\u00f3rej\nm\u0142ody naukowiec prowadzi dzia\u0142alno\u015b\u0107 naukow\u0105 w zakresie tw\u00f3rczo\u015bci\nartystycznej.\n5. Przepisu ust. 4 pkt 1 nie stosuje si\u0119 do wniosku sk\u0142adanego przez m\u0142odego\nnaukowca prowadz\u0105cego dzia\u0142alno\u015b\u0107 naukow\u0105 w zakresie tw\u00f3rczo\u015bci artystycznej.\n\u00a7  12.  Wnioski o przyznanie stypendi\u00f3w s\u0105 rozpatrywane - w przypadku\nstypendium dla:\n1)studenta - w terminie do dnia 31 marca,\n2)m\u0142odego naukowca - w terminie do dnia 30 czerwca\n- roku nast\u0119puj\u0105cego po roku, w kt\u00f3rym zosta\u0142y z\u0142o\u017cone.\n\u00a7  13.  \n\n1. Wnioski o przyznanie stypendi\u00f3w spe\u0142niaj\u0105ce wymagania formalne podlegaj\u0105\nocenie merytorycznej, za pomoc\u0105 metody punktowej.\n2. Na podstawie wynik\u00f3w oceny, o kt\u00f3rej mowa w ust. 1, sporz\u0105dza si\u0119 listy\nrankingowe wniosk\u00f3w o przyznanie stypendi\u00f3w wed\u0142ug liczby przyznanych\npunkt\u00f3w.\n\u00a7  14.  Minister przyznaje nie wi\u0119cej ni\u017c:\n1)840 stypendi\u00f3w dla student\u00f3w;\n2)230 stypendi\u00f3w dla m\u0142odych naukowc\u00f3w, z tego co najmniej 30 dla m\u0142odych\nnaukowc\u00f3w b\u0119d\u0105cych doktorantami.\n\u00a7  15.  Maksymalna wysoko\u015b\u0107 stypendi\u00f3w nie mo\u017ce przekroczy\u0107:\n1)17 000 z\u0142 - w przypadku stypendium dla studenta;\n2)5390 z\u0142 miesi\u0119cznie - w przypadku stypendium dla m\u0142odego naukowca.\n\u00a7  16.  \n1. Stypendium wyp\u0142aca podmiot, kt\u00f3rego wnioskodawca jest kierownikiem, ze\n\u015brodk\u00f3w finansowych przekazanych na ten cel przez ministra.\n2. Stypendium wyp\u0142aca si\u0119:\n1)studentowi - jednorazowo, w terminie 14 dni od dnia zaksi\u0119gowania\n\u015brodk\u00f3w na rachunku bankowym podmiotu, o kt\u00f3rym mowa w ust. 1,\n2)m\u0142odemu naukowcowi - w terminie do 10 dnia miesi\u0105ca\n-nawskazanyprzezniegorachunekbankowyalborachunekwsp\u00f3\u0142dzielczej kasie\noszcz\u0119dno\u015bciowo-kredytowej albo w got\u00f3wce.\n3. W przypadku zmiany przez m\u0142odego naukowca, kt\u00f3remu przyznano\nstypendium dla m\u0142odych naukowc\u00f3w, miejsca zatrudnienia albo szko\u0142y doktorskiej\nw okresie pobierania tego stypendium, m\u0142ody naukowiec niezw\u0142ocznie informuje\nministra o podmiocie, w kt\u00f3rym podj\u0105\u0142 odpowiednio zatrudnienie albo kszta\u0142cenie\nw szkole doktorskiej, oraz o dacie tej zmiany.\nRozdzia\u0142  4 \nPrzepisy epizodyczne i przepis ko\u0144cowy\n\n\u00a7  17.  \n1. W roku 2019 wnioski o przyznanie stypendi\u00f3w, o kt\u00f3rych mowa w \u00a7 1 pkt 1 lit.\nb, sk\u0142ada si\u0119 w terminach:\n1)od dnia 2 maja 2019 r. do dnia 31 maja 2019 r.;\n2)od dnia 1 grudnia 2019 r. do dnia 31 grudnia 2019 r.\n2. (uchylony).\n3. W roku 2019 we wnioskach o przyznanie stypendi\u00f3w, o kt\u00f3rych mowa w \u00a7 1\npkt 1, jako znacz\u0105ce osi\u0105gni\u0119cie odpowiednio naukowe studenta albo znacz\u0105ce\nosi\u0105gni\u0119cie w dzia\u0142alno\u015bci naukowej m\u0142odego naukowca mo\u017ce zosta\u0107\nprzedstawione autorstwo lub wsp\u00f3\u0142autorstwo artyku\u0142u naukowego\nopublikowanego w czasopi\u015bmie naukowym uj\u0119tym w wykazie czasopism\nnaukowych og\u0142oszonym przez ministra w\u0142a\u015bciwego do spraw nauki zgodnie z\nprzepisami wydanymi na podstawie art. 44 ust. 2  ustawy z dnia 30 kwietnia 2010\nr. o zasadach finansowania nauki.\n3a. We wnioskach o przyznanie stypendi\u00f3w, o kt\u00f3rych mowa w \u00a7 1 pkt 1 lit. b,\njako znacz\u0105ce osi\u0105gni\u0119cie w dzia\u0142alno\u015bci naukowej m\u0142odego naukowca\nprowadzonej przed 2019 r. mo\u017ce zosta\u0107 przedstawione autorstwo lub\nwsp\u00f3\u0142autorstwo artyku\u0142u naukowego opublikowanego w ostatecznej formie w\nczasopi\u015bmie naukowym uj\u0119tym w wykazie czasopism naukowych ustalonym\nzgodnie z przepisami wydanymi na podstawie art. 44 ust. 2  ustawy z dnia 30\nkwietnia 2010 r. o zasadach finansowania nauki i og\u0142oszonym komunikatem\nMinistra Nauki i Szkolnictwa Wy\u017cszego z dnia 25 stycznia 2017 r. w Biuletynie\nInformacji Publicznej na stronie podmiotowej ministra.\n4. Wnioski, o kt\u00f3rych mowa w ust. 1 pkt 1, s\u0105 rozpatrywane w terminie do dnia\n30 listopada 2019 r.\n\u00a7  18.  (uchylony).\n\u00a7  19.  W latach 2019-2027 osoby, kt\u00f3re rozpocz\u0119\u0142y studia doktoranckie przed\nrokiem akademickim 2019/2020 i kt\u00f3rym przyznano stypendium, o kt\u00f3rym mowa\nw \u00a7 1 pkt 1 lit. b, albo stypendium naukowe dla wybitnych m\u0142odych naukowc\u00f3w,\nna podstawie art. 28a ust. 1  ustawy z dnia 30 kwietnia 2010 r. o zasadach\n\nfinansowania nauki, w przypadku zmiany w okresie pobierania tego stypendium\nmiejsca odbywania studi\u00f3w doktoranckich lub miejsca zatrudnienia, niezw\u0142ocznie\ninformuj\u0105 ministra w\u0142a\u015bciwego do spraw szkolnictwa wy\u017cszego i nauki o\npodmiocie, w kt\u00f3rym odpowiednio kontynuuj\u0105 studia doktoranckie lub podj\u0119\u0142y\nzatrudnienie, oraz o dacie tej zmiany.\n\u00a7  20. Rozporz\u0105dzenie wchodzi w \u017cycie z dniem nast\u0119puj\u0105cym po dniu\nog\u0142oszenia. \nZA\u0141\u0104CZNIKI\nZA\u0141\u0104CZNIK Nr  1  \nWZ\u00d3R\nWniosek o przyznanie stypendium dla studenta za znacz\u0105ce osi\u0105gni\u0119cia\nnaukowe/artystyczne/sportowe1 na rok akademicki ...\nwz\u00f3r\nZA\u0141\u0104CZNIK Nr  2  \nWZ\u00d3R\nWniosek o przyznanie stypendium dla wybitnego m\u0142odego naukowca za\nznacz\u0105ce osi\u0105gni\u0119cia w dzia\u0142alno\u015bci naukowej\nwz\u00f3r\n\n"}