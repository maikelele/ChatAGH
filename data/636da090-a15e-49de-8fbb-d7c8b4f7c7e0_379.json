{"content": "#  Pracownie komputerowe w pawilonie D-10/D-7 - podstawowe zasady u\u017cytkowania -- Wydzia\u0142 Fizyki i Informatyki Stosowanej AGH \n\nURL: https://www.fis.agh.edu.pl/podstawowe-zasady-korzystania-z-komputerow-w-pracowniach-d-10/d-7\nCrawled: 2025-03-19 21:36:28\n\nPrzejd\u017a do tre\u015bci\n\nPrzejd\u017a do stopki\n\n Pracownie komputerowe w pawilonie D-10/D-7 - podstawowe zasady u\u017cytkowania \n\nPROSIMY PROWADZ\u0104CYCH ZAJ\u0118CIA DYDAKTYCZNE O DOPILNOWANIE, ABY STUDENCI NOSILI NA OBUWIU OCHRANIACZE, PODOBNIE JAK W PRACOWNI FIZYCZNEJ nr 303.\n\n W pracowniach komputerowych obowi\u0105zuje\u00a0\nRegulamin Studenckich Pracowni Komputerowych WFiIS\n.\n\nNa komputerach w pracowniach D-10 30A/B, 101, 204-207 oraz D-7 326-327 s\u0105 zainstalowane systemy operacyjne Linux (i dodatkowo Windows w D-10 204-207).\n Oprogramowanie dla cel\u00f3w dydaktyki (licencjonowane) jest instalowane wy\u0142\u0105cznie przez administratora sieci, po przetestowaniu.\n\nKomputery wymagaj\u0105 poprawnego uruchomienia i ewentualnego zamkni\u0119cia w celu unikni\u0119cia awarii oprogramowania.\n\n1. Uruchomienie komputera\n Po w\u0142\u0105czeniu monitora (zapalenie si\u0119 diody na zielono lub niebiesko, p\u00f3\u017aniej\n pomara\u0144czowo) sprawdzamy, czy komputer nie jest ju\u017c w\u0142\u0105czony (dioda na obudowie). Je\u017celi nie, to w\u0142\u0105czamy go przyciskiem na obudowie.\n\n2. Wyb\u00f3r systemu operacyjnego\n Po komunikatach sprz\u0119towych na monitorze wy\u015bwietlona zostanie lista lub ikony wyboru systemu GRUB, z kt\u00f3rej nale\u017cy niezw\u0142ocznie wybra\u0107 pozycj\u0119 preferowanego systemu operacyjnego:\n\nLinux\n \u00a0lub\nWindows\n\nPrzy pomocy klawiszy kursora (strza\u0142ek) wybieramy odpowiedni\u0105 pozycj\u0119,\n potwierdzamy wyb\u00f3r\u00a0klawiszem\u00a0\nEnter\n.\n Je\u017celi nie dokonamy wyboru, to po ok. 6 sekundach w\u0142\u0105czy si\u0119 system Linux.\n W razie pomy\u0142ki komputer nale\u017cy zamkn\u0105\u0107 (patrz pkt. 6 i 9) i ponownie wystartowa\u0107.\n\n3. Logowanie do systemu Windows\n Po uruchomieniu systemu Windows nale\u017cy wybra\u0107 spos\u00f3b logowania si\u0119 do sieci \nLogowanie OES\n (ikona klienta Micro Focus).\n W polu\u00a0\nusername\n\u00a0wpisujemy sw\u00f3j identyfikator (login)\n (np.\u00a0\nnazwisko.staff\n\u00a0lub \nXstudent.20YX\n).\n Przechodzimy\u00a0do pola\u00a0\npassword\n\u00a0(np. myszk\u0105 lub klawiszem\u00a0\nTab\n,\u00a0ale nie\u00a0Enter) i wpisujemy nasze aktualne has\u0142o. Potwierdzamy przyciskiem ekranowym OK\u00a0\n[\u00bb]\n\u00a0lub klawiszem\u00a0\nEnter\n.\n (W przypadku problem\u00f3w z logowaniem nale\u017cy post\u0105pi\u0107 wg \nwskaz\u00f3wek\n.)\n Proces logowania ulega doko\u0144czeniu - po chwili pojawia si\u0119 pulpit systemu Windows. W tle uruchamia si\u0119 program \nMicro Focus ZENworks\n, kt\u00f3ry instaluje ikony aplikacji dost\u0119pnych dla u\u017cytkownik\u00f3w.\n\n4. Oprogramowanie dost\u0119pne w systemie Windows\n Wszystkie zainstalowane aplikacje s\u0105 dost\u0119pne:\n\npoprzez foldery programu\n ZENwork\ns, kt\u00f3ry uruchamia si\u0119 automatycznie po zalogowaniu. Program ten jest dost\u0119pny tak\u017ce\u00a0\nvia\n\u00a0ikona na pasku zada\u0144 (tzw. zasobnik) lub poprzez otwarcie folderu\u00a0\nZENworks\n, znajduj\u0105cego si\u0119 na pulpicie;\n\nbezpo\u015brednio na pulpicie Windows (ikony podstawowych program\u00f3w np. Firefox, Free Commander, etc.);\n\npoprzez menu\u00a0\nStart \u2192 Programy\n\u00a0dost\u0119pne s\u0105 zainstalowane lokalnie programy.\n\n5. Wykorzystanie lokalnych dysk\u00f3w twardych\n Zalecamy, aby u\u017cytkownicy w razie konieczno\u015bci tymczasowego u\u017cycia dysku twardego, korzystali z dysku\u00a0\nD:\n\u00a0Oczywi\u015bcie - dane, kt\u00f3re maj\u0105 zosta\u0107 zachowane nale\u017cy zapisywa\u0107 na katalogi sieciowe (najcz\u0119\u015bciej:\u00a0\nF:\n,\u00a0\nG:\n\u00a0lub\u00a0\nQ:\n).\n\n6. Zamkni\u0119cie systemu Windows\n Po zamkni\u0119ciu wszystkich program\u00f3w z paska zada\u0144, wybieramy z menu Start pozycj\u0119 \"Zamknij system\". W celu zamkni\u0119cia komputera nale\u017cy wskaza\u0107 opcj\u0119 \"Zako\u0144czy\u0107 prac\u0119 komputera\" i nacisn\u0105\u0107 przycisk\u00a0\nOK\n. Nast\u0119pnie nale\u017cy odczeka\u0107, a\u017c system wy\u0142\u0105czy si\u0119.\n\n7. Logowanie do systemu Linux\n Po dokonaniu odpowiedniego wyboru systemu operacyjnego (pkt. 2) czekamy na pojawienie si\u0119 graficznego (w systemie X-Windows) ekranu logowania na lokalny komputer studXXX-YY (YY - numer stacji PC).\n Aby si\u0119 m\u00f3c zalogowa\u0107, trzeba mie\u0107 czynne konto na komputerze \ntaurus.fis.agh.edu.pl\n\u00a0(serwer Linux), poniewa\u017c nale\u017cy poda\u0107 dane (\nlogin\n\u00a0i\u00a0\npassword\n) takie same, jak na w/w serwerze.\nUWAGA!\n Przed pierwszym logowaniem na konto (nie na konkretn\u0105 stacj\u0119 PC) trzeba wykona\u0107 \nprzynajmniej jedno zdalne po\u0142\u0105czenie\n SSH\n na analogiczne konto na komputerze \ntaurus.fis.agh.edu.pl.\n (Mo\u017cna je wykona\u0107 z systemu Windows - program\n PuTTY\n lub \nMobaXterm\n; albo z dowolnego innego komputera lub smartfona - np. w systemie Android aplikacja \nTerminus\n.)\n Dodatkowe informacje n/t korzystania z systemu\u00a0\ntaurus\n\u00a0s\u0105 dost\u0119pne na\u00a0oddzielnej stronie WWW.\n\n8. Praca w systemie Linux\n Po zalogowaniu jeste\u015bmy witani przez mened\u017cer okienkowy.\n Podstawowe aplikacje (Terminal, Firefox) dost\u0119pne s\u0105 w rozwijalnych menu. U\u017cytkownicy maj\u0105 automatycznie montowany via NFS\u00a0sw\u00f3j katalog domowy z systemu\u00a0\ntaurus\n.\n\n9. Zamkni\u0119cie systemu Linux\n Wylogowanie z systemu mo\u017cna wykona\u0107 za pomoc\u0105 pozycji na pasku menu.\n Po wylogowaniu powinien ponownie pojawi\u0107 si\u0119 ekran logowania.\n W celu zamkni\u0119cia systemu nale\u017cy z menu wybra\u0107 opcj\u0119 \"Shut down\" lub \"Power off\". Czekamy, a\u017c do zamkni\u0119cia si\u0119 systemu i wy\u0142\u0105czenia komputera.\n\n10. Wyb\u00f3r systemu PC w pracowni D-10 nr 101\n W pracowni 101 na wybranych stanowiskach zainstalowane s\u0105 2 komputery PC. Komputer dolny jest przeznaczony do pracy og\u00f3lnej - podobnie jak w pozosta\u0142ych pracowniach. Komputer g\u00f3rny (na pulpicie) s\u0142u\u017cy tylko do zaj\u0119\u0107 z sieci komputerowych (brak kont u\u017cytkownik\u00f3w). Oba komputery wsp\u00f3\u0142dziel\u0105 zestaw klawiatura/mysz i monitor LCD.\n Do prze\u0142\u0105czania zestawu klawiatura/mysz s\u0142u\u017cy dodatkowy prze\u0142\u0105cznik USB umieszczony pod monitorem. Posiada on jeden przycisk prze\u0142\u0105czaj\u0105cy mi\u0119dzy zestawem \n1\n (dolny PC) i \n2\n (g\u00f3rny PC) - wyb\u00f3r jest sygnalizowany diodami.\n Do prze\u0142\u0105czania \u017ar\u00f3d\u0142a sygna\u0142u dla monitora LCD s\u0142u\u017cy \npierwszy od lewej przycisk\n w grupie przycisk\u00f3w steruj\u0105cych umieszczonych na dolnej kraw\u0119dzi obudowy monitora, po prawej stronie. Kolejne naci\u015bni\u0119cia przycisku pozwalaj\u0105 wybra\u0107 odpowiednie \u017ar\u00f3d\u0142o sygna\u0142u: \npozycja 2\n (\nHDMI 1 / MHL\n) \u2192 komputer dolny, \npozycja 4\n (\nDP\n) \u2192 komputer g\u00f3rny. Zatwierdzenie wyboru \nprzyciskiem drugim od prawej\n.\n Po wybraniu odpowiedniej kombinacji wej\u015b\u0107 klawiatura/mysz i monitor nale\u017cy kilkukrotnie nacisn\u0105\u0107 klawisz \"Shift\" na klawiaturze, a\u017c do uzyskania interfejsu GUI odpowiedniego komputera na ekranie monitora.\n\nPytania nale\u017cy kierowa\u0107 do\u00a0\nadministrator\u00f3w\n\u00a0odpowiednich system\u00f3w lub via e-mail:\u00a0\nadmin(at)fis.agh.edu.pl\n\nStopka\n\n \u00a9 2024 Wydzia\u0142 Fizyki i Informatyki Stosowanej\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://www.fis.agh.edu.pl/podstawowe-zasady-korzystania-z-komputerow-w-pracowniach-d-10/d-7", "title": " Pracownie komputerowe w pawilonie D-10/D-7 - podstawowe zasady u\u017cytkowania -- Wydzia\u0142 Fizyki i Informatyki Stosowanej AGH ", "depth": 3, "duplicate": false, "content_hash": "753e5403662647c6ef592bc48ac3f590", "word_count": 836, "headings": [{"level": 1, "text": "Pracownie komputerowe w pawilonie D-10/D-7 - podstawowe zasady u\u017cytkowania"}, {"level": 2, "text": "Stopka"}]}}