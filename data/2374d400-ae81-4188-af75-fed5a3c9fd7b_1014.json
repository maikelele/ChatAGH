{"content": "# Roman Kazimierz Pampuch \u2013 Historia AGH\n\nURL: https://historia.agh.edu.pl/mediawiki/index.php?title=Roman_Kazimierz_Pampuch&oldid=74981\nCrawled: 2025-03-19 22:10:07\n\nRoman Kazimierz Pampuch\n\nZ Historia AGH\n\nWersja z dnia 09:22, 24 sty 2023 autorstwa \nMagdalenaWadowiec\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nRoman Kazimierz Pampuch\n\nNazwisko\n\nPampuch\n\nImi\u0119 / imiona\n\nRoman Kazimierz\n\nTytu\u0142y / stanowiska\n\nProf. zw. dr hab. in\u017c.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n4 marca 1927\n\nMiejsce urodzenia\n\nBydgoszcz\n\nData \u015bmierci\n\n13 lutego 2017\n\nDyscyplina/specjalno\u015bci\n\nceramika\n, \nchemia\n, \nnauka o materia\u0142ach\n, \nin\u017cynieria materia\u0142owa\n\nPe\u0142nione funkcje\n\nDziekan  Wydzia\u0142u Ceramicznego (1967-1971)\n\nRok przyznania doktoratu h.c. AGH\n\n1999\n\nPow\u00f3d przyznania doktoratu h.c. AGH\n\nza wybitny wk\u0142ad w\u00a0rozw\u00f3j nauki o\u00a0materia\u0142ach i\u00a0in\u017cynierii materia\u0142\u00f3w ceramicznych, stworzenie znanej w\u00a0\u015bwiecie polskiej szko\u0142y ceramiki specjalnej oraz za szczeg\u00f3lne zas\u0142ugi w\u00a0nauczaniu i\u00a0rozpowszechnianiu wiedzy w\u00a0tej dziedzinie\n\nOdznaczenia i nagrody\n\nZ\u0142oty Krzy\u017c Zas\u0142ugi\n, \nKrzy\u017c Kawalerski Orderu Odrodzenia Polski\n, \nKrzy\u017c Oficerski Orderu Odrodzenia Polski\n\nFunkcje\nGdzie\nod\ndo\nProdziekan\nWydzia\u0142 Ceramiczny\n1964\n1967\nDziekan\nWydzia\u0142 Ceramiczny\n1967\n1971\n\nProf. zw. dr hab. in\u017c. \nRoman Kazimierz Pampuch\n (1927-2017)\n\nDyscyplina/specjalno\u015bci: ceramika, chemia, nauka o materia\u0142ach, in\u017cynieria materia\u0142owa\n\nNota biograficzna\n\nUrodzi\u0142 si\u0119 4 marca 1927 roku w Bydgoszczy. Zmar\u0142 13 lutego 2017 roku. Pochowany na Cmentarzu Podg\u00f3rskim w Krakowie.\n\nStudiowa\u0142 na Wydziale Chemii Politechniki \u015al\u0105skiej w latach 1945-1948. Tytu\u0142 doktora nauk technicznych uzyska\u0142 na Wydziale Chemicznym Politechniki Wroc\u0142awskiej w 1954 roku, habilitowa\u0142 si\u0119 na Wydziale Metalurgii AGH w 1963 roku. W 1969 roku otrzyma\u0142 tytu\u0142 profesora nadzwyczajnego, a w 1976 roku tytu\u0142 profesora zwyczajnego.\n\nTw\u00f3rca Katedry Ceramiki Specjalnej oraz szko\u0142y \u201enauki o materia\u0142ach\u201d na \nWydziale In\u017cynierii Materia\u0142owej i Ceramiki\n AGH rozpropagowanej jego podr\u0119cznikami i wyk\u0142adami w Europie, Japonii i USA.\n\nPrzebieg pracy zawodowej: G\u0142\u00f3wny Instytut G\u00f3rnictwa: organizator i kierownik pracowni fizykochemicznej Zak\u0142adu Chemicznej Przer\u00f3bki W\u0119gla w Zabrzu 1948-1955; Instytut Materia\u0142\u00f3w Ogniotrwa\u0142ych w Gliwicach: organizator i kierownik Zak\u0142adu Fizykochemicznego 1955-1961; AGH: kierownik pracowni Fizykochemii Krzemian\u00f3w Katedry Chemii Krzemian\u00f3w 1962-1967, kierownik Katedry Nauki o Materia\u0142ach/Katedry Ceramiki Specjalnej 1967-, prodziekan Wydzia\u0142u Ceramicznego 1964-1968, dziekan 1968-1971. Dyrektor Instytutu Ceramiki Specjalnej i Ogniotrwa\u0142ej 1969-1973, dyrektor naukowy Instytutu In\u017cynierii Materia\u0142owej AGH.\n\nWyk\u0142adowca Uniwersytetu Katolickiego w Leuven (Louvain), uniwersytet\u00f3w w Madrycie, Carl-Marx-Stadt, Limoges, Clausthal.\n\nBadania: fizykochemia w\u0119gla i proces\u00f3w karbonizacji zwi\u0105zk\u00f3w organicznych, mechanizm cz\u0119\u015bciowego uwodornienia w\u0119gla, podstawy technologii otrzymywania w\u0142\u00f3kien w\u0119glowych dla techniki i medycyny; krystalochemia krzemian\u00f3w i przemian fazowych w krzemianach, szczeg\u00f3lnie proces\u00f3w rozk\u0142adu termicznego, okre\u015blenie natury amorficznych faz przej\u015bciowych w procesach rozk\u0142adu glinokrzemian\u00f3w oraz mechanizmu topotaktycznych reakcji rozk\u0142adu wodorotlenk\u00f3w; zjawiska spiekania nieorganicznych cia\u0142 sta\u0142ych, sformu\u0142owanie mechanizmu przegrupowania ziarn, okre\u015blenie roli wewn\u0119trznych napr\u0119\u017ce\u0144 w toku spiekania w zjawiskach zag\u0119szczania i rozrostu ziarn; mechanizm samorozwijaj\u0105cych si\u0119 reakcji wysokotemperaturowych (spalanie w fazie sta\u0142ej, SHS), ich zastosowanie do syntezy zwi\u0105zk\u00f3w wysokotemperaturowych, sprecyzowanie specyficznego mechanizmu \u201ew\u0119druj\u0105cej strefy reakcyjnej\u201d w SHS, nowe kierunki kszta\u0142towania unikalnej mikrostruktury materia\u0142\u00f3w ceramicznych drog\u0105 wykorzystania SHS.\n\nAutor bardzo wielu prac oryginalnych i artyku\u0142\u00f3w w zagranicznej i krajowej prasie, autor i wsp\u00f3\u0142autor ksi\u0105\u017cek z zakresu ceramiki i chemii. Autor kilkudziesi\u0119ciu patent\u00f3w. Promotor wielu prac doktorskich.\n\nCz\u0142onek wielu rad naukowych, komitet\u00f3w i instytut\u00f3w badawczych, mi\u0119dzy innymi cz\u0142onek Prezydium Mi\u0119dzynarodowej Akademii Ceramiki, cz\u0142onek korespondent PAN od 1983 roku, cz\u0142onek rzeczywisty PAN od 1993 roku, cz\u0142onek czynny PAU od 1993 roku. Wsp\u00f3\u0142za\u0142o\u017cyciel Europejskiego Towarzystwa Ceramicznego. Redaktor czasopism fachowych polskich i zagranicznych. Doktor honoris causa AGH 1999. \n\nW 2015 roku, jako pierwszy, otrzyma\u0142 nagrod\u0119 im. prof. Antoniego Hoborskiego - Diamentow\u0105 Kul\u0119 - w zakresie nauk chemicznych. \n\nOdznaczenia i nagrody\n\nZ\u0142oty Krzy\u017c Zas\u0142ugi\n, \nKrzy\u017c Kawalerski Orderu Odrodzenia Polski\n, \nKrzy\u017c Oficerski Orderu Odrodzenia Polski\n, Nagrody: Sto\u0142ecznego Miasta Krakowa, Prezesa Rady Ministr\u00f3w RP, Europejskiego Towarzystwa Ceramicznego im. Leo Stuijtsa, Ministerstwa Edukacji Narodowej (I, II, III stopnia), Ministerstwa Zdrowia i inne\n\nBibliografia publikacji\n\nhttps://badap.agh.edu.pl/autor/pampuch-roman-002342\n\n\u0179r\u00f3d\u0142a do biogramu\n\nKsi\u0105\u017cki\n\nKto jest kim w ceramice\u00a0: 50 lecie Wydzia\u0142u In\u017cynierii Materia\u0142owej i Ceramiki [AGH]\u00a0: 1949-1999. Krak\u00f3w 1999, s. 10, 107-108, [foto]\n\nKto jest kim w Polsce 1984\u00a0: informator biograficzny. Ed. 1. Red. zesp\u00f3\u0142 L. Becela [et al.]. Warszawa 1984, s. 714-715\n\nKto jest kim w Polsce\u00a0: informator biograficzny. Ed. 2. Red. zesp\u00f3\u0142 L. Becela [et al.]. Warszawa 1989, s. 972\n\nKto jest kim w Polsce\u00a0: informator biograficzny. Ed. 3. Red. L. Mackiewicz, A. \u017bo\u0142na. Warszawa 1993, s. 531\u2013532\n\nWielka Ksi\u0119ga 85-lecia Akademii G\u00f3rniczo-Hutniczej. [Oprac.] zesp\u00f3\u0142 aut. K. Piko\u0144 (red. naczelny), A. Soko\u0142owska (dyrektor projektu), K. Piko\u0144. Gliwice 2004, s. 266, [foto]\n\nWsp\u00f3\u0142cze\u015bni uczeni polscy\u00a0: s\u0142ownik biograficzny. T. 3\u00a0: M\u2013R. Red. nauk. J. Kapu\u015bcik. Warszawa 2000, s. 419-420\n\nWydzia\u0142 In\u017cynierii Materia\u0142owej i Ceramiki AGH w 70-lecie swojej dzia\u0142alno\u015bci. Krak\u00f3w 2019, s. 14, [foto]\n\nArtyku\u0142y\n\nB\u0105k B.: Nagroda Sto\u0142ecznego Miasta Krakowa dla Profesora Romana Pampucha. \nBiuletyn Informacyjny Pracownik\u00f3w AGH\n 2006, nr 159, s. 11, [foto]\n\nDziennik Polski\n 2017, nr 38 (15 II 2017), s. A11 [nekr.]\n\nGazeta Wyborcza\n 2017, nr 40 (17 II 2017), [dod.] \nGW Krak\u00f3w\n, s 13 [nekr.]\n\nGazeta Wyborcza\n 2017, nr 41 (18-19 II 2017), [dod.] \nGW Krak\u00f3w\n, s 6 [nekr.]\n\nDziennik Polski\n 2017, nr 41 (18-19 II 2017), s. A9 [nekr.]\n\nGrobaczyk A.: Nagroda im. A. Hoborskiego dla Profesora Romana Pampucha. \nBiuletyn AGH\n 2015, nr 96, s. 19-21, [foto]\n\nHaberko K.: Nagroda im. A. L. Stuijtsa dla prof. dr hab. in\u017c. Romana Pampucha. \nBiuletyn Informacyjny Pracownik\u00f3w AGH\n 1997, nr 44/45, s. 43, [foto]\n\nLis J.: In Memoriam. Prof. dr hab. in\u017c. Roman Pampuch Doctor Honoris Causa 4 March 1932 - 13 February 2017. \nArchives of Metallurgy and Materials\n [wyd. PAN] 2017, vol. 62, iss. 2A, s. 457-458, [foto]\n\nLis J.: Laudacja z okazji otrzymania Nagrody Imienia prof. Antoniego Marii Hoborskiego przez prof. Romana Pampucha. \nBiuletyn AGH\n 2015, nr 96, s. 19-21, [foto]\n\nProfesor Roman Pampuch. \u017bycie i Dzie\u0142o. \nBiuletyn Informacyjny Pracownik\u00f3w AGH\n 1999, nr 73, s. 29-30, [IV], [foto]\n\nProfesorowie AGH w Komisji Nauk Technicznych PAU. \nBiuletyn AGH\n 2012, nr 50, s. 14\n\n[\nProtok\u00f3\u0142 z Posiedzenia Senatu AGH\n... 29.09.1999], s. 1, 5, 15\n\nStoch L.: Profesor Roman Pampuch \u017cycie i dzie\u0142o. \nBiuletyn Informacyjny Pracownik\u00f3w AGH\n 1999, nr\u00a073, s. 29\u2013[31], [foto]\n\nWrzeszcz A.: Dni Hoborskiego. \nBiuletyn AGH\n 2016, nr 108, s. 20-23\n\nInne\n\nNa podstawie materia\u0142\u00f3w Muzeum Historii AGH\n\nOdszed\u0142 prof. Roman Pampuch [online] [przegl\u0105dany 22.02.2017]. Dost\u0119pny w: \nhttp://www.agh.edu.pl/info/article/odszedl-prof-roman-pampuch/\n\nWniosek o nadanie tytu\u0142u profesora zwyczajnego i powo\u0142anie na stanowisko profesora zwyczajnego w Akademii G\u00f3rniczo-Hutniczej prof. nadzw. dr hab. in\u017c. Romana Pampucha. [\nProtok\u00f3\u0142 z Posiedzenia Senatu AGH...\n 24.04.1975], s. 52-56\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Roman_Kazimierz_Pampuch&oldid=74981\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/mediawiki/index.php?title=Roman_Kazimierz_Pampuch&oldid=74981", "title": "Roman Kazimierz Pampuch \u2013 Historia AGH", "depth": 3, "duplicate": false, "content_hash": "2002aec2878a06bde214e944990695dc", "word_count": 1045, "headings": [{"level": 1, "text": "Roman Kazimierz Pampuch"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 4, "text": "Bibliografia publikacji"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}