{"content": "# Herbert Wilhelm Wirth \u2013 Historia AGH\n\nURL: https://historia.agh.edu.pl/wiki/Herbert_Wilhelm_Wirth\nCrawled: 2025-03-19 21:09:29\n\nHerbert Wilhelm Wirth\n\nZ Historia AGH\n\nHerbert Wilhelm Wirth\n\nNazwisko\n\nWirth\n\nImi\u0119 / imiona\n\nHerbert Wilhelm\n\nTytu\u0142y / stanowiska\n\nDr hab. in\u017c.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n3 grudnia 1956\n\nMiejsce urodzenia\n\n\u017bar\u00f3w\n\nDyscyplina/specjalno\u015bci\n\ng\u00f3rnictwo\n, \ngeologia in\u017cynierska\n\nRok przyznania doktoratu h.c. AGH\n\n2013\n\nPow\u00f3d przyznania doktoratu h.c. AGH\n\nza wybitny wk\u0142ad w\u00a0kompleksow\u0105 ocen\u0119 z\u0142\u00f3\u017c surowc\u00f3w mineralnych, strategiczny rozw\u00f3j bran\u017cy geologiczno-g\u00f3rniczej w\u00a0skali \u015bwiatowej, przekszta\u0142cenie KGHM Polska Mied\u017a S.A., w\u00a0firm\u0119 globaln\u0105, wszechstronne wspieranie wsp\u00f3\u0142pracy naukowej oraz promowanie Akademii G\u00f3rniczo-Hutniczej w\u00a0kraju i\u00a0na \u015bwiecie\n\nOdznaczenia i nagrody\n\nSrebrny Krzy\u017c Zas\u0142ugi\n, \nZ\u0142oty Krzy\u017c Zas\u0142ugi\n, \nKrzy\u017c Kawalerski Orderu Odrodzenia Polski\n\nDr hab. in\u017c. \nHerbert Wilhelm Wirth\n (1956-)\n\nDyscyplina/specjalno\u015bci: g\u00f3rnictwo, geologia in\u017cynierska\n\nNota biograficzna\n\nUrodzi\u0142 si\u0119 3 grudnia 1956\u00a0roku w\u00a0\u017barowie. \n\nAbsolwent Wydzia\u0142u Geologiczno-Poszukiwawczego AGH 1981. Doktor - AGH 2001, habilitacja - Politechnika Wroc\u0142awska 2012.\n\nPo studiach pracownik Przedsi\u0119biorstwa Geologicznego we Wroc\u0142awiu. Nauczyciel matematyki i\u00a0j\u0119zyka niemieckiego w\u00a0Szkole Podstawowej nr\u00a037 we Wroc\u0142awiu w latach 1990-1992. G.E.O.S. GmbH Freiberg w\u00a0Niemczech na stanowisku geologa-projektanta, gdzie rozpocz\u0105\u0142 swoj\u0105 dzia\u0142alno\u015b\u0107 naukow\u0105 i badawcz\u0105, pog\u0142\u0119bi\u0142 wiedz\u0119 z zakresu geologii z\u0142o\u017cowej oraz zapozna\u0142 si\u0119 z najnowszymi metodami prowadzenia prac proeksperckich i eksploracyjnych. Dyrektor, prokurent w\u00a0przedsi\u0119biorstwie proGEO sp. z\u00a0o.o. we Wroc\u0142awiu w latach 1993-1998. Pracownik Centrum Badawczo-Projektowe Miedzi \"Cuprum\" Sp. z\u00a0o.o. we Wroc\u0142awiu w latach 1998-2002 - kierownik zak\u0142adu Studi\u00f3w i\u00a0Analiz Geologicznych. Pracownik KGHM Polska Mied\u017a S.A. od 2002 roku - dyrektor Departamentu Nowych Przedsi\u0119wzi\u0119\u0107 i\u00a0Zarz\u0105dzania Projektami, od 2006 roku Wiceprezes Zarz\u0105du KGHM Cuprum, od 2008 roku I\u00a0Wiceprezes Zarz\u0105du KGHM Polska Mied\u017a S.A., w latach 2009-2016 Prezes Zarz\u0105du KGHM Polska Mied\u017a S.A., firma od lat wsp\u00f3\u0142pracuje z AGH i innymi polskimi uczelniami technicznymi.\n\nAutor i wsp\u00f3\u0142autor kilkudziesi\u0119ciu prac opublikowanych, a tak\u017ce prac badawczych i ekspertyz nieopublikowanych. Posiada liczne uprawnienia i certyfikaty. Bra\u0142 udzia\u0142 w kilku mi\u0119dzynarodowych projektach badawczych. Wyg\u0142osi\u0142 szereg wyk\u0142ad\u00f3w i wyst\u0105pie\u0144 na konferencjach oraz sympozjach krajowych i zagranicznych. Prowadzi aktywn\u0105 dzia\u0142alno\u015b\u0107 naukow\u0105, dydaktyczn\u0105 i szkoleniow\u0105 dla kadry in\u017cynieryjno-technicznej polskich kopal\u0144.\n\nCz\u0142onek wielu stowarzysze\u0144 naukowych i\u00a0przemys\u0142owych mi\u0119dzy innymi: Kr\u00f3lewskiej Szwedzkiej Akademii Nauk, The International Award Council, Konwentu Honorowego AGH w Krakowie, Komitetu Steruj\u0105cego ds. Strategii Rozwoju Wojew\u00f3dztwa Dolno\u015bl\u0105skiego.\n\nDoktor honoris causa Uniwersytetu Ekonomicznego we Wroc\u0142awiu, Akademii G\u00f3rniczo-Hutniczej w Krakowie (2013).\n\nOdznaczenia i nagrody\n\nSrebrny Krzy\u017c Zas\u0142ugi\n, \nZ\u0142oty Krzy\u017c Zas\u0142ugi\n, \nKrzy\u017c Kawalerski Orderu Odrodzenia Polski\n, Odznaczenie Ministra Spraw Zagranicznych \"Bene Merito\", Srebrna Odznaka honorowa \"Zas\u0142u\u017cony dla G\u00f3rnictwa RP\", chilijski Krzy\u017c Komandorski Orderu Bernardo O'Higginsa, z\u0142ota odznaka budowniczych LGOM, Zas\u0142u\u017cony dla CUPRUM oraz liczne odznaczenia i nagrody resortowe\n\n\u0179r\u00f3d\u0142a do biogramu\n\nKsi\u0105\u017cki\n\nHerbert Wilhelm Wirth Doktorem Honoris Causa Akademii G\u00f3rniczo-Hutniczej im. Stanis\u0142awa Staszica w\u00a0Krakowie\u00a0: Krak\u00f3w, 12 czerwca 2013\u00a0r. Krak\u00f3w 2013, 29, [1] s., [foto]\n\nArtyku\u0142y\n\ndr hab. in\u017c. Herbert Wirth Doktorem Honoris Causa AGH\u00a0: 12 czerwca 2013. \nBiuletyn AGH\n 2013, nr 66-67, s. [2], [foto]\n\nPrezes Herbert Wirth Doktorem Honoris Causa AGH. \nBiuletyn AGH\n 2013, nr 66-67, s. 6-8\n\n[\nProtok\u00f3\u0142 z\u00a0posiedzenia Senatu AGH\n... 06.03.2013], s.\u00a01, 2, 57\n\nInne\n\nHerbert Wirth [online] [przegl\u0105dany 12.01.2017]. Dost\u0119pny w: \nhttps://pl.wikipedia.org/wiki/Herbert_Wirth\n\n[Zaproszenie na uroczyste posiedzenie senatu AGH po\u015bwi\u0119cone nadaniu godno\u015bci Doktora Honoris Causa Herbertowi Wirthowi, Krak\u00f3w 12 czerwca 2013\u00a0r.]\n\nstan na dzie\u0144 10.03.2023\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Herbert_Wilhelm_Wirth&oldid=76635\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/wiki/Herbert_Wilhelm_Wirth", "title": "Herbert Wilhelm Wirth \u2013 Historia AGH", "depth": 2, "duplicate": false, "content_hash": "9d6418cb3ae6ee3a9451cde05352f699", "word_count": 539, "headings": [{"level": 1, "text": "Herbert Wilhelm Wirth"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}