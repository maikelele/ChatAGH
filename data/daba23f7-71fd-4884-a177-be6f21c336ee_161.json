{"content": "# Wysoka pozycja kierunku matematyka na AGH w Best Global Universities Rankings -- WMS AGH \n\nURL: https://www.wms.agh.edu.pl/detail/matematyka-59-w-best-global-universities-rankings\nCrawled: 2025-03-19 21:36:58\n\nWysoka pozycja kierunku matematyka na AGH w Best Global Universities Rankings \n\n 04-07-2024 \n\n 24 czerwca portal U.S. News & World Report opublikowa\u0142 2024-2025 Best Global Universities Rankings, w kt\u00f3rym Akademia G\u00f3rniczo-Hutnicza im. Stanis\u0142awa Staszica zosta\u0142a sklasyfikowana na 3. miejscu w Polsce, za Uniwersytetem Jagiello\u0144skim i Uniwersytetem Warszawskim, a kierunek matematyka na AGH na 1. miejscu w kraju i 59. w \u015bwiecie. \n\nW rankingu zosta\u0142o ocenionych 48 polskich szk\u00f3\u0142 wy\u017cszych, w tym 6 prowadz\u0105cych kierunek matematyka. Prowadzony przez Wydzia\u0142 Matematyki Stosowanej AGH kierunek uzyska\u0142 punktacj\u0119 73.6, drugi Uniwersytet Jagiello\u0144ski (102. miejsce w klasyfikacji kierunku), oceniony zosta\u0142 na 66.7 punkt\u00f3w, a sklasyfikowany na trzecim miejscu Uniwersytet Warszawski(186. miejsce w klasyfikacji kierunku),\u00a0 zdoby\u0142 56.7 punkt\u00f3w.\n Kierunek matematyka nie tylko zosta\u0142 najlepiej oceniony spo\u015br\u00f3d krajowych uczelni wy\u017cszych, ale zosta\u0142 sklasyfikowany na wysokim 17. miejscu w Europie na 190 sklasyfikowanych oraz 59. w \u015bwiecie po\u015br\u00f3d 500 ocenionych.\n Ranking zosta\u0142 sporz\u0105dzony w oparciu o badania firmy Clarivate, zajmuj\u0105cej si\u0119 m.in. danymi i\u00a0 analizami eksperckimi w obszarach akademickich.\nWynik rankingu ciesz\u0105. Nasza pozycja jest zaskakuj\u0105co wysoka. Ranking stworzony we wsp\u00f3\u0142pracy z cenion\u0105 firm\u0105 Clarivate, indeksuj\u0105c\u0105 publikacje, jest \u017ar\u00f3d\u0142em satysfakcji\n \u2013 powiedzia\u0142 dr. hab. Jerzy Stochel, prof. AGH, dziekan Wydzia\u0142u Matematyki Stosowanej\n Jak podaje U.S. News & World Report metodologia rankingu Best Global Universities zosta\u0142a oparta na danych Web of Science\u2122 i wska\u017anikach InCites\u2122, dostarczanych przez ClarivateTM, na podstawie globalnej i regionalnej reputacji badawczej uniwersytetu oraz wyniki bada\u0144 akademickich. Serwis U.S. News & World Report\u00a0 informuje, \u017ce w przypadku og\u00f3lnego rankingu uwzgl\u0119dniane s\u0105 wska\u017aniki bibliometryczne, takie jak publikacje, cytowania i wsp\u00f3\u0142praca mi\u0119dzynarodowa, a poszczeg\u00f3lne rankingi tematyczne powsta\u0142y na podstawie wagi opartej na wynikach bada\u0144 akademickich w konkretnym obszarze.\n\n\u017br\u00f3d\u0142o: \nhttps://www.usnews.com/education/best-global-universities/mathematics\n\nPowr\u00f3t", "metadata": {"url": "https://www.wms.agh.edu.pl/detail/matematyka-59-w-best-global-universities-rankings", "title": "Wysoka pozycja kierunku matematyka na AGH w Best Global Universities Rankings -- WMS AGH ", "depth": 3, "duplicate": false, "content_hash": "faf9403b182e00efef33f4f727ecea5a", "word_count": 272, "headings": [{"level": 1, "text": "Wysoka pozycja kierunku matematyka na AGH w Best Global Universities Rankings"}, {"level": 2, "text": "Stopka"}]}}