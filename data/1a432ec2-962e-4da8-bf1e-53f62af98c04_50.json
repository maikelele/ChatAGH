{"content": "#  Projekty NAWA -- Centrum Technologii Kosmicznych \n\nURL: https://www.ctk.agh.edu.pl/projekty-nawa\nCrawled: 2025-03-19 21:40:17\n\nPrzejd\u017a do tre\u015bci\n\nPrzejd\u017a do stopki\n\n Projekty NAWA \n\nNAWA (Narodowa Agencja Wymiany Akademickiej)\n to instytucja powo\u0142ana przez Ministerstwo Nauki i Szkolnictwa Wy\u017cszego w pa\u017adzierniku 2017 roku, maj\u0105ca na celu wspieranie umi\u0119dzynarodowienia polskiej nauki. Agencja dzia\u0142a na rzecz rozwoju mi\u0119dzynarodowej wsp\u00f3\u0142pracy badawczej i wymiany akademickiej, umo\u017cliwiaj\u0105c naukowcom, studentom oraz pracownikom uczelni wymian\u0119 wiedzy, do\u015bwiadcze\u0144 i odkry\u0107. NAWA wspiera r\u00f3wnie\u017c rozw\u00f3j polskich uczelni i instytucji naukowych, podnosz\u0105c jako\u015b\u0107 dydaktyki, oraz promuje Polsk\u0119 na arenie mi\u0119dzynarodowej, w tym j\u0119zyk i kultur\u0119, co przyczynia si\u0119 do budowania wizerunku kraju jako atrakcyjnego miejsca do studiowania i prowadzenia bada\u0144.\n\nProjekty wspierane przez NAWA\n\nSpace Resources Conference 2025\n\nOrganizowana przez Centrum Technologii Kosmicznych, Space Resources Conference gromadzi \u015bwiatowych ekspert\u00f3w z bran\u017cy kosmicznej, przedstawicieli firm kosmicznych i technologicznych, student\u00f3w oraz wszystkie inne osoby zainteresowane tematyk\u0105 kosmiczn\u0105. Konferencja to otwarte forum do dyskusji na temat nowoczesnych technologii, kt\u00f3re maj\u0105 zastosowanie przy aktualnych wyzwaniach eksploracji kosmosu oraz wykorzystania zasob\u00f3w kosmicznych w celu poprawy warunk\u00f3w \u017cycia ludzi i ochrony naturalnego \u015brodowiska Ziemi.\n\nTermin: 21-23.05.2025\n\nMiejsce: Akademia G\u00f3rniczo-Hutnicza w Krakowie\n\nUczestnicy: ok. 200\n\nEuropean Rover Challenge 2025\n\nEuropean Rover Challenge (ERC) to presti\u017cowe, mi\u0119dzynarodowe zawody \u0142azik\u00f3w marsja\u0144skich, skierowane do student\u00f3w z ca\u0142ego \u015bwiata, kt\u00f3rzy projektuj\u0105 i buduj\u0105 \u0142aziki w ramach zespo\u0142\u00f3w akademickich. Zawody symuluj\u0105 misje kosmiczne na powierzchni Marsa, a zespo\u0142y rywalizuj\u0105 w r\u00f3\u017cnych konkurencjach. Wydarzenie \u0142\u0105czy w sobie tak\u017ce konferencj\u0119 naukow\u0105 oraz stref\u0119 wystawc\u00f3w, gdzie uczestnicy i odwiedzaj\u0105cy mog\u0105 zapozna\u0107 si\u0119 z dzia\u0142alno\u015bci\u0105 firm oraz instytucji zwi\u0105zanych z sektorem kosmicznym.\n\nTermin: 29-31.08.2025\n\nMiejsce: Akademia G\u00f3rniczo-Hutnicza w Krakowie\n\nUczestnicy: ok. 200\n\nLista projekt\u00f3w wspieranych przez NAWA - \nsprawd\u017a szczeg\u00f3\u0142y\n\nStopka\n\nBack", "metadata": {"url": "https://www.ctk.agh.edu.pl/projekty-nawa", "title": " Projekty NAWA -- Centrum Technologii Kosmicznych ", "depth": 3, "duplicate": false, "content_hash": "344744f23936c979f729487c7b260184", "word_count": 259, "headings": [{"level": 1, "text": "Projekty NAWA"}, {"level": 2, "text": "Projekty wspierane przez NAWA"}, {"level": 2, "text": "Stopka"}]}}