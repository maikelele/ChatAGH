{"content": "# Nauka | Wydzia\u0142 Elektrotechniki, Automatyki, Informatyki i In\u017cynierii Biomedycznej AGH\n\nURL: https://www.eaiib.agh.edu.pl/nauka/\nCrawled: 2025-03-19 21:30:10\n\nNAUKA\n\nPotencja\u0142 badawczy\nNa potencja\u0142 badawczy \nWydzia\u0142u EAIiIB\n sk\u0142ada si\u0119 kadra naukowa i infrastruktura badawcza. Pozycja Wydzia\u0142u jest wyznaczona poprzez aktywn\u0105\u00a0 dzia\u0142alno\u015b\u0107 pracownik\u00f3w w projektach krajowych i mi\u0119dzynarodowych, znaczny dorobek publikacyjny i du\u017c\u0105 liczb\u0119 cytowa\u0144 a tak\u017ce udzia\u0142 w naukowych stowarzyszeniach i organizacjach mi\u0119dzynarodowych, pracach komitet\u00f3w naukowych uznanych konferencji oraz przyznaj\u0105cych wyr\u00f3\u017cnienia i nagrody. \nPracownicy Wydzia\u0142u EAIiIB\n pe\u0142nili i pe\u0142ni\u0105 liczne, presti\u017cowe funkcje w organizacjach naukowych, spo\u0142ecznych a tak\u017ce na szczeblach administracji uczelnianej i Pa\u0144stwowej. Dzia\u0142alno\u015b\u0107 naukowa dokumentowana jest licznymi publikacjami, a pracownicy naukowi, doktoranci i studenci Wydzia\u0142u EAIiIB odnosz\u0105 liczne sukcesy naukowe, zar\u00f3wno krajowe jak i na forum mi\u0119dzynarodowym.\n\nKadra naukowa\nKadr\u0119 naukow\u0105 Wydzia\u0142u EAIiIB stanowi \n52 samodzielnych pracownik\u00f3w nauki, 83 adiunkt\u00f3w oraz 57 asystent\u00f3w oraz 26 wyk\u0142adowc\u00f3w(grudzie\u0144 2018)\n. Wa\u017cn\u0105 grup\u0105 wspomagaj\u0105c\u0105 dzia\u0142ania naukowe s\u0105 doktoranci. Doktoranci uczestnicz\u0105 w badaniach naukowych, bior\u0105c aktywny udzia\u0142 w projektach naukowo-badawczych,aplikuj\u0105 o granty i staj\u0105 si\u0119 beneficjentami presti\u017cowych projekt\u00f3w strukturalnych takich jak DOCTUS. Na Wydziale EAIiIB doktoranci s\u0105 kszta\u0142ceni w pi\u0119ciu r\u00f3\u017cnych dyscyplinach. Obecnie w ramach Studi\u00f3w Doktoranckich studiuje 90 doktorant\u00f3w, w tym 14 doktorant\u00f3w realizuj\u0105cych doktoraty wdro\u017ceniowe. Kadra naukowa Wydzia\u0142u EAIiIB dzia\u0142a aktywnie w wielu stowarzyszeniach zawodowych takich jak \nIEEE, IFIP, ACM, SEP, PSSI\n oraz krajowych i mi\u0119dzynarodowych organizacjach naukowych. Organizuje mi\u0119dzynarodowe i krajowe konferencje oraz warsztaty naukowe. Wybrani naukowcy s\u0105 zapraszani do wyg\u0142aszania referat\u00f3w plenarnych na krajowych i mi\u0119dzynarodowych konferencjach,bior\u0105 te\u017c udzia\u0142 w pracach Komitet\u00f3w Naukowych uznanych konferencji mi\u0119dzynarodowych organizowanych m.in. pod patronatem organizacji takich jak IEEE, ACM a tak\u017ce uczestnicz\u0105 w redagowaniu renomowanych czasopism naukowych. Zesp\u00f3\u0142 profesorski i samodzielni pracownicy naukowi udzielaj\u0105 si\u0119 jako konsultanci w komitetach oraz gremiach opiniotw\u00f3rczych, a tak\u017ce jako konsultanci w firmach informatycznych.", "metadata": {"url": "https://www.eaiib.agh.edu.pl/nauka/", "title": "Nauka | Wydzia\u0142 Elektrotechniki, Automatyki, Informatyki i In\u017cynierii Biomedycznej AGH", "depth": 3, "duplicate": false, "content_hash": "694cd3de6e55f93bef8e83a4bbb9a0c3", "word_count": 268, "headings": [{"level": 2, "text": "NAUKA"}, {"level": 3, "text": "Potencja\u0142 badawczy"}, {"level": 3, "text": "Kadra naukowa"}]}}