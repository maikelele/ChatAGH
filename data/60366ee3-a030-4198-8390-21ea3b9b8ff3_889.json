{"content": "# Danuta Maria Kisielewska \u2013 Historia AGH\n\nURL: https://historia.agh.edu.pl/wiki/Danuta_Maria_Kisielewska\nCrawled: 2025-03-19 21:10:27\n\nDanuta Maria Kisielewska\n\nZ Historia AGH\n\nDanuta Maria Kisielewska\n\nNazwisko\n\nKisielewska\n\nImi\u0119 / imiona\n\nDanuta Maria\n\nTytu\u0142y / stanowiska\n\nProf. dr hab.\n\nTytu\u0142y honorowe AGH\n\nProfesor Honorowy AGH\n\nData urodzenia\n\n19 listopada 1942\n\nMiejsce urodzenia\n\nKrak\u00f3w\n\nDyscyplina/specjalno\u015bci\n\nFizyka\n, \nFizyka cz\u0105stek elementarnych\n\nPe\u0142nione funkcje\n\nDziekan Wydzia\u0142u Fizyki i Techniki J\u0105drowej (1993\u20131999)\n\nWydzia\u0142\n\nWydzia\u0142 Fizyki i Informatyki Stosowanej\n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, \nZ\u0142oty Krzy\u017c Zas\u0142ugi\n, \nMedal Komisji Edukacji Narodowej\n\nFunkcje\nGdzie\nod\ndo\nDziekan\nWydzia\u0142 Fizyki i Techniki J\u0105drowej\n1993\n1996\nDziekan\nWydzia\u0142 Fizyki i Techniki J\u0105drowej\n1996\n1999\n\nProf. dr hab. \nDanuta Maria Kisielewska\n (1942-)\n\nDyscyplina/specjalno\u015bci: fizyka, fizyka cz\u0105stek elementarnych\n\nNota biograficzna\n\nUrodzi\u0142a si\u0119 19 listopada 1942 roku w Krakowie.\n\nW 1965 roku uko\u0144czy\u0142a fizyk\u0119 na Wydziale Matematyki, Fizyki i Chemii Uniwersytetu Jagiello\u0144skiego. \n\nw 1965 roku rozpocz\u0119\u0142a prac\u0119 jako asystent sta\u017cysta w \nInstytucie Techniki J\u0105drowej\n Akademii G\u00f3rniczo\u2013Hutniczej. Nast\u0119pnie jako starszy asystent pracowa\u0142a w Zak\u0142adzie Fizyki J\u0105drowej ITJ. Dzia\u0142alno\u015b\u0107 naukow\u0105 rozpocz\u0119\u0142a w zespole prof. Mariana Mi\u0119sowicza.\n\nW 1972 roku na podstawie pracy \"Analiza spinowa rezonansu Y*+(1385) produkowanego w oddzia\u0142ywaniach [pi]+p przy 8 GeV/c i K-p przy 10 GeV/c\", napisanej pod kierunkiem profesora Kacpra Zalewskiego na Wydziale Elektrotechniki G\u00f3rniczej i Hutniczej AGH, uzyska\u0142a stopie\u0144 doktora.\n\nW 1985 roku na Wydziale Matematyki i Fizyki UJ uzyska\u0142a stopie\u0144 doktora habilitowanego.\n\n15 lutego 1991 roku otrzyma\u0142a stanowisko profesora nadzwyczajnego AGH, a 27 grudnia tego roku tytu\u0142 profesora nauk fizycznych.\n\nW trakcie pracy zawodowej by\u0142a kolejno: kierownikiem Samodzielnej Pracowni Fizyki J\u0105drowej Wysokich Energii, kierownikiem Zak\u0142adu Fizyki Cz\u0105stek Elementarnych i Detektor\u00f3w  (1990 - 1993, 1999 - 2002 i 2002 - 2006),  kierownikiem Katedry Oddzia\u0142ywam  i Detekcji Cz\u0105stek WFiIS (2006 - 2010), dziekanem \nWydzia\u0142u Fizyki i Techniki J\u0105drowej\n (1993\u20131996, 1996-1999), cz\u0142onkiem Senatu AGH (1993\u20132012),                                                 przewodnicz\u0105c\u0105 Senackiej Komisji Bada\u0144 Naukowych.\n\nW latach 1984\u20132014 reprezentowa\u0142a zesp\u00f3\u0142 z AGH w Radzie Wsp\u00f3\u0142pracy Eksperymentu ZEUS prowadzonego na akceleratorze HERA w DESY (Deutsches Elektronen-Synchrotron) w Hamburgu. Znacz\u0105ca pozycja jej grupy w tym eksperymencie zaowocowa\u0142a przyst\u0105pieniem do nast\u0119pnego \u015bwiatowego przedsi\u0119wzi\u0119cia, jakim by\u0142a budowa akceleratora LHC (Large Hadron Collider) w Europejskim O\u015brodku Bada\u0144 J\u0105drowych CERN w Genewie.\n\nZ jej inicjatywy zesp\u00f3\u0142 z Wydzia\u0142u Fizyki i Techniki J\u0105drowej przyst\u0105pi\u0142 do prac zwi\u0105zanych z budow\u0105 akceleratora i detektor\u00f3w dla eksperymentu ATLAS, a tak\u017ce prowadzi\u0142 badania w kolaboracji ponad 200 laboratori\u00f3w \u015bwiata.\n\nW 1967 roku odby\u0142a sta\u017c naukowy w Zjednoczonym Instytucie Bada\u0144 J\u0105drowych w Dubnej, w latach 1972/1973 sta\u017c w Instytucie Fizyki Wysokich Energii Austriackiej Akademii Nauk w Wiedniu, pobyt w Instytucie Fizyki i Astrofizyki im. Maxa Plancka w Monachium (1978/1979), pobyt (1986/1987) w DESY, stypendium Europejskiej Wsp\u00f3lnoty Gospodarczej w DESY w 1993 roku i wielokrotne p\u00f3\u017aniejsze wizyty z racji koordynacji prac kierowanego przez ni\u0105 zespo\u0142u w laboratoriach CERN i DESY.\n\nZnacz\u0105ca pozycja prof. Danuty Kisielewskiej w mi\u0119dzynarodowym gronie fizyk\u00f3w cz\u0105stek pozwoli\u0142a na udzia\u0142 jej zespo\u0142u w dw\u00f3ch wiod\u0105cych \u015bwiatowych eksperymentach (ZEUS na akceleratorze HERA w DESY i ATLAS na LHC w CERN). \n\nW dzia\u0142alno\u015bci poza uczelnianej by\u0142a: przewodnicz\u0105c\u0105 Sekcji Fizyki J\u0105drowej i Cz\u0105stek Elementarnych w Komitecie Fizyki PAN (1999\u20132010), cz\u0142onkiem Komisji Wsp\u00f3\u0142pracy z O\u015brodkiem Niemieckiego Synchrotronu Elektronowego (DESY) i przewodnicz\u0105c\u0105 Komisji Wsp\u00f3\u0142pracy z Zagranic\u0105 w Zakresie Bada\u0144 i Technologii przy Radzie ds. Atomistyki, cz\u0142onkiem Centralnej Komisji ds. Stopni i Tytu\u0142\u00f3w (2007\u20132014), przewodnicz\u0105c\u0105 Sekcji Fizyki w Komitecie Bada\u0144 Naukowych, przewodnicz\u0105c\u0105 Panelu ST2 Narodowego Centrum Nauki, przewodnicz\u0105c\u0105 zespo\u0142u ewaluacji w Komitecie Ewaluacji Bada\u0144 Naukowych ds. fizyki i astronomii.\n\n10 kwietnia 2019 roku  podczas uroczystego posiedzenia Senatu Akademii G\u00f3rniczo-Hutniczej otrzyma\u0142a godno\u015b\u0107 Profesora Honorowego AGH.\n\nJest autorem i wsp\u00f3\u0142autorem ponad 1000 publikacji w renomowanych \u015bwiatowych czasopismach fizycznych. \n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, \nZ\u0142oty Krzy\u017c Zas\u0142ugi\n, \nMedal Komisji Edukacji Narodowej\n. Za dzia\u0142alno\u015b\u0107 naukow\u0105 uzyska\u0142a trzy nagrody Pa\u0144stwowej Agencji Atomistyki, dwie nagrody Ministerstwa Nauki i Szkolnictwa Wy\u017cszego (w tym jedn\u0105 za ca\u0142okszta\u0142t) i ponad 20 nagr\u00f3d rektora AGH. W 2019 roku otrzyma\u0142a Nagrod\u0119 Premiera RP, Nagroda im. prof. Antoniego Hoborskiego \"Diamentowa Kula\"\n\nBibliografia publikacji\n\nhttps://badap.agh.edu.pl/autor/kisielewska-danuta-001533\n\n\u0179r\u00f3d\u0142a do biogramu\n\nKsi\u0105\u017cki\n\nKronika wydarze\u0144 poprzedzaj\u0105cych powstanie Wydzia\u0142u Fizyki i Techniki J\u0105drowej Akademii G\u00f3rniczo-Hutniczej im. Stanis\u0142awa Staszica w Krakowie\u00a0: 1919-1991. Oprac. B.Dziunikowski. Krak\u00f3w 2001, s. 39, [foto]\n\nKronika Wydzia\u0142u Fizyki i Techniki J\u0105drowej Akademii G\u00f3rniczo-Hutniczej 1991-2000. Oprac. B. Dziunikowski, A. Kreft, A. Zi\u0119ba. Krak\u00f3w 2009, s. 25, 43, 48, 64, [foto]\n\nKronika Wydzia\u0142u Fizyki i Techniki J\u0105drowej Akademii G\u00f3rniczo-Hutniczej 2001-2010. Oprac. A. Kreft, A. Zi\u0119ba, B. Bednarek. Krak\u00f3w 2011, s. 20, 22, 24, 42, 45, 53, 60, 70, 72, 83\n\nPollesch K. K.: Ludzie AGH '99. Krak\u00f3w 1999, 62, [foto]\n\n[Sk\u0142ad Osobowy AGH \u2026 1965/66]. Krak\u00f3w 1967, s. 188\n\n[Sk\u0142ad Osobowy AGH \u2026 1966/67]. Krak\u00f3w 1967, s. 81\n\n[Sk\u0142ad Osobowy AGH \u2026 1969/70]. Krak\u00f3w 1970, s. 100\n\nWielka Ksi\u0119ga 85-lecia Akademii G\u00f3rniczo-Hutniczej. [Oprac.] zesp\u00f3\u0142 aut. K. Piko\u0144 (red. naczelny), A. Soko\u0142owska (dyrektor projektu), K. Piko\u0144. Gliwice 2004, s. 149, [foto]\n\nWr\u0119czenie godno\u015bci Profesora Honorowego AGH. \nBiuletyn AGH\n 2019, nr 136, s. 18-19, [foto]\n\nArtyku\u0142y\n\nKisielewska D.: Moi nauczyciele matematyki (i nie tylko). Rozm. O. \u015alizie\u0144. \nBiuletyn AGH\n 20022, nr 177, s. 16-17, [foto]\n\nNagrody Premiera RP dla naukowc\u00f3w AGH. \nBiuletyn AGH\n 2019, nr 143, s. 38\n\nNowe w\u0142adze Uczelni. \nBiuletyn Informacyjny Pracownik\u00f3w AGH\n 1996, nr 30/31, s. 18-19, [foto]\n\n[\nProtok\u00f3\u0142 z Posiedzenia Senatu AGH\n... 28.11.2018], s. 1, 4-5, 23\n\nstan na dzie\u0144 22.03.2023\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Danuta_Maria_Kisielewska&oldid=76908\n\u201d\n\nKategoria\n: \nBiogramy", "metadata": {"url": "https://historia.agh.edu.pl/wiki/Danuta_Maria_Kisielewska", "title": "Danuta Maria Kisielewska \u2013 Historia AGH", "depth": 2, "duplicate": false, "content_hash": "e852a1fec235d1c5df08d75b2763458b", "word_count": 858, "headings": [{"level": 1, "text": "Danuta Maria Kisielewska"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 4, "text": "Bibliografia publikacji"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}]}}