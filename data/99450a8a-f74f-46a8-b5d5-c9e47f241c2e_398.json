{"content": "#  Oferta partner\u00f3w -- Wydzia\u0142 In\u017cynierii Materia\u0142owej i Ceramiki AGH \n\nURL: https://ceramika.agh.edu.pl/wspolpraca/partnerzy\nCrawled: 2025-03-19 21:32:42\n\nPrzejd\u017a do tre\u015bci\n\nPrzejd\u017a do stopki\n\n Oferta partner\u00f3w \n\nCemex\n jest wiod\u0105cym producentem materia\u0142\u00f3w budowlanych, skoncentrowanym na czterech podstawowych obszarach dzia\u0142alno\u015bci produkcyjnej - cement, beton towarowy, kruszywa i rozwi\u0105zania urbanizacyjne.\n\nCemex to globalna firma z bran\u017cy materia\u0142\u00f3w budowlanych, kt\u00f3ra troszczy si\u0119 o lepsz\u0105 przysz\u0142o\u015b\u0107, dzi\u0119ki zr\u00f3wnowa\u017conym produktom i rozwi\u0105zaniom. Poprzez nieustanne innowacje oraz szeroko zakrojone prace badawcze i rozwojowe, firma d\u0105\u017cy do osi\u0105gni\u0119cia neutralno\u015bci klimatycznej. Cemex to lider gospodarki o obiegu zamkni\u0119tym w sektorze budowlanym, a dzi\u0119ki wdra\u017caniu nowych technologii, jest r\u00f3wnie\u017c pionierem w zakresie wykorzystania paliw alternatywnych i surowc\u00f3w wt\u00f3rnych w procesach produkcyjnych. Cemex oferuje cement, beton towarowy, kruszywa oraz rozwi\u0105zania urbanizacyjne na rozwijaj\u0105cych si\u0119 rynkach ca\u0142ego \u015bwiata, a mi\u0119dzynarodowy zesp\u00f3\u0142 \u015bwiadczy na rzecz klient\u00f3w wysokiej jako\u015bci us\u0142ugi, wykorzystuj\u0105c technologie cyfrowe.\n\nTrwa IV edycja Konkursu \nKreuj zielon\u0105 przysz\u0142o\u015b\u0107 z Cemex\n. Serdecznie zapraszamy do udzia\u0142u wszystkich student\u00f3w!\n\nKonkurs \u201eKreuj zielon\u0105 przysz\u0142o\u015b\u0107 z CEMEX\u201d realizowany jest w 2 etapach:\n\nETAP I\n - Zg\u0142oszone przez Uczestnik\u00f3w streszczenia prac dyplomowych b\u0119d\u0105 oceniane przez Jury Konkursu w 2 kategoriach:\n\nPoprawno\u015b\u0107 merytoryczna i zgodno\u015b\u0107 z kategori\u0105 zagadnie\u0144 konkursowych\n\nInnowacyjno\u015b\u0107 i oryginalno\u015b\u0107 tematu\n\nDo II etapu Konkursu zostanie zakwalifikowanych 10 najlepiej ocenianych przez Jury Konkursu prac dyplomowych. O przej\u015bciu do drugiego etapu Konkursu Uczestnicy zostan\u0105 poinformowani do dnia 5 kwietnia 2025 roku poprzez wiadomo\u015b\u0107 przes\u0142ana na wskazany w zg\u0142oszeniu adres e-mail.\n\nETAP II\n - W drugim etapie Uczestnik Konkursu zostanie poproszony o przes\u0142anie w terminie do 30 kwietnia 2025 roku:\n\nPracy dyplomowej w formie elektronicznej w formacie .pdf,\n\nSkanu/zdj\u0119cia za\u015bwiadczenia o obronie pracy dyplomowej wystawionego przez dziekanat,\n\nPrezentacji w Power Point.\n\nTermin przes\u0142ucha\u0144 zostanie podany z odpowiednim wyprzedzeniem. Prezentacja prac przed Jury i Kapitu\u0142\u0105 Konkursu odb\u0119dzie si\u0119 najp\u00f3\u017aniej do dnia 30 czerwca 2025 r.\n Jury i Kapitu\u0142a Konkursu wy\u0142oni\u0105 3 najlepsze prace, a Autorzy nagrodzonych prac zostan\u0105 poinformowani pisemnie drog\u0105 elektroniczn\u0105 na wskazany w zg\u0142oszeniu adres e-mail o przyznanej nagrodzie w Konkursie.\n\nKonkurs \nKreuj zielon\u0105 przysz\u0142o\u015b\u0107 z Cemex \n\nwpisuje si\u0119 w globaln\u0105 strategi\u0119 firmy \u201eFuture in Action\u201d, kt\u00f3rej celem jest redukcja emisji\u00a0 CO2 we wszystkich zak\u0142adach Cemex w Europie, o co najmniej 55% do 2030 roku. Jest tak\u017ce sposobem na zaanga\u017cowanie spo\u0142eczno\u015bci studenckiej i naukowej w proces poszukiwania proekologicznych rozwi\u0105za\u0144 wspomagaj\u0105cych osi\u0105gni\u0119cie neutralno\u015bci klimatycznej.\n\nNa autor\u00f3w\u00a0 najlepszych prac czekaj\u0105 atrakcyjne nagrody:\n\nDodatkowo, \npromotorzy zwyci\u0119skich prac otrzymaj\u0105 odpowiednio: 3.5 tys. z\u0142, 2.5 tys. i 1.5 tys. z\u0142.\n\nWi\u0119cej informacji o konkursie\u00a0\nKreuj zielon\u0105 przysz\u0142o\u015b\u0107 z Cemex\n\nOferta sta\u017cy Cemex Innovation Holding w Szwajcarii:\n\nP\u0142atny sta\u017c w obszarze In\u017cynierii Chemicznej w Cemex Innovation Holding\n, miejsce pracy: Szwajcaria,\n\nP\u0142atny sta\u017c w obszarze Chemii/In\u017cynierii Chemicznej w Cemex Innovation Holding\n, miejsce pracy: Szwajcaria,\n\nP\u0142atny sta\u017c w obszarze In\u017cynierii Chemicznej/Nanotechnologii w Cemex Innovation Holding\n, miejsce pracy: Szwajcaria.\n\nGrupa Geberit jest europejskim liderem w bran\u017cy produkt\u00f3w sanitarnych. Dzia\u0142a globalnie jako zintegrowana grupa posiadaj\u0105ca siln\u0105 pozycj\u0119 na lokalnych rynkach europejskich. Marka Geberit to przede wszystkim innowacyjno\u015b\u0107, trwa\u0142o\u015b\u0107 i szeroko poj\u0119ta ekologia procesu produkcji. Geberit oferuje szeroki zakres produkt\u00f3w w bran\u017cy technologii sanitarnej oraz wyposa\u017cenia \u0142azienek. Grupa Geberit ma swoj\u0105 siedzib\u0119 w Rapperswil- Jona w Szwajcarii i zatrudnia ponad 12,000 pracownik\u00f3w w ponad 40 krajach. Zak\u0142ady we W\u0142oc\u0142awku i w Kole zajmuj\u0105 si\u0119 produkcj\u0105 ceramiki sanitarnej. Zak\u0142ad w Ozorkowie zajmuje si\u0119 produkcj\u0105 element\u00f3w akrylowych i metalowych. Sp\u00f3\u0142ki w Warszawie i \u0141odzi zajmuj\u0105 si\u0119 sprzeda\u017c\u0105 i serwisem.\n\nW naszej firmie wiemy, \u017ce do\u015bwiadczenie ludzi i ich wiedza s\u0105 r\u00f3wnie cenne, jak nowoczesne urz\u0105dzenia. Nasze produkty ceramiczne powstaj\u0105 z naturalnych surowc\u00f3w, kt\u00f3re w procesie produkcji sprawiaj\u0105 sporo niespodzianek i tylko wprawione oko dojrzy, a do\u015bwiadczone d\u0142onie usun\u0105, usterki, kt\u00f3re nie mog\u0105 opu\u015bci\u0107 fabryki. \u00a0I cho\u0107 firma bardzo si\u0119 rozwija i inwestuje w nowe technologie, to ca\u0142y czas szukamy te\u017c odpowiednich pracownik\u00f3w.\n\nCo nas wyr\u00f3\u017cnia na rynku pracy? Oferujemy stabiln\u0105 prac\u0119, bogat\u0105 ofert\u0119 socjaln\u0105, d\u0142ugoterminow\u0105 umow\u0119 o prac\u0119, przejrzyste warunki wynagradzania, mo\u017cliwo\u015b\u0107 nauki i rozwoju. Szukamy ludzi z du\u017c\u0105 motywacj\u0105 do pracy, rzetelnych i odpowiedzialnych.\n\nNasze oferty publikujemy na stronie internetowej: \nwww.geberit.pl\n\nZobacz w sobie menad\u017cerk\u0119/menad\u017cera\n\nSp\u00f3jdz na swoj\u0105 karier\u0119 z innej perspektywy!\n\nDo\u0142\u0105cz do programu rozwoju Grupy Geberit.\n\nPrzekonaj si\u0119, \u017ce razem z nami droga na stanowisko menad\u017cerskie b\u0119dzie pe\u0142na ciekawych wyzwa\u0144, zagranicznych podr\u00f3\u017cy, do\u015bwiadcze\u0144 i \u015bwietnej zabawy.\n\nWi\u0119cej na \nwww.geberit.pl/kariera\n.\n\nGrupa G\u00f3ra\u017cd\u017ce\n to nie tylko najnowocze\u015bniejsza w Europie cementownia zlokalizowana w Choruli nieopodal Opola, przemia\u0142ownia Ekocem w D\u0105browie G\u00f3rniczej oraz kopalnie w G\u00f3ra\u017cd\u017cach i Folwarku, ale tak\u017ce 58 wytw\u00f3rni betonu towarowego, 17 kopalni kruszyw i 10 stacji przesypowych w ca\u0142ej Polsce. To cz\u0119\u015b\u0107 mi\u0119dzynarodowego koncernu \nHeidelberg Materials\n.\n\nDzia\u0142alno\u015b\u0107 Grupy G\u00f3ra\u017cd\u017ce obejmuje trzy linie biznesowe: G\u00f3ra\u017cd\u017ce Cement,\u00a0G\u00f3ra\u017cd\u017ce Beton i\u00a0G\u00f3ra\u017cd\u017ce Kruszywa, ale dum\u0105 firmy jest r\u00f3wnie\u017c \nCentrum Technologiczne Betotech\n, gdzie fachowcy w laboratoriach wyposa\u017conych w nowoczesn\u0105 aparatur\u0119 badawcz\u0105, \u015bwiadcz\u0105 us\u0142ugi doradztwa i bada\u0144 laboratoryjnych w szeroko poj\u0119tym zakresie materia\u0142\u00f3w budowlanych.\u00a0\n\nGrupa G\u00f3ra\u017cd\u017ce to tak\u017ce od wielu lat partner Akademii G\u00f3rniczo-Hutniczej w Krakowie. Stwarza studentom i absolwentom uczelni \u015bwietne warunki do rozwoju swojej kariery i zdobywania do\u015bwiadczenia w jednej z najwi\u0119kszych na \u015bwiecie firm produkuj\u0105cych materia\u0142y budowlane, oferuj\u0105c praktyki, sta\u017ce, a tak\u017ce atrakcyjne mo\u017cliwo\u015bci zatrudnienia. Dla najlepszych student\u00f3w s\u0105 dodatkowe, atrakcyjne benefity.\u00a0\n\nJe\u015bli jeste\u015b studentem Wydzia\u0142u In\u017cynierii Materia\u0142owej i Ceramiki AGH w Krakowie wy\u015blij aplikacj\u0119 do firmy G\u00f3ra\u017cd\u017ce Cement SA na adres e-mail: \npawel.brzozowski(at)heidelbergmaterials.com\n\nPo pozytywnym zaopiniowaniu aplikacji przez Wydzia\u0142 zaprosimy Ci\u0119 na spotkanie z przedstawicielami G\u00f3ra\u017cd\u017ce Cement SA.\n\nDw\u00f3m wybranym studentom ufundujemy stypendia \u2014 co miesi\u0105c do ko\u0144ca studi\u00f3w 1200 z\u0142.\n\nG\u00f3ra\u017cd\u017ce Cement SA we wsp\u00f3\u0142pracy z Wydzia\u0142em In\u017cynierii Materia\u0142owej I Ceramiki Akademii G\u00f3rniczo-Hutniczej w Krakowie zapraszaj\u0105 do wzi\u0119cia udzia\u0142u w konkursie na najlepsz\u0105 prac\u0119 in\u017cyniersk\u0105 oraz najlepsz\u0105 prac\u0119 magistersk\u0105 w roku akademickim 2024/2025.\n\nAtrakcyjne nagrody finansowe!\n\nNajlepsza praca magisterska\n I miejsce - 7000 z\u0142\n II miejsce - 5000 z\u0142\n III miejsce - 3000 z\u0142\n\nNajlepsza praca in\u017cynierska\n I miejsce - 5000 z\u0142\n II miejsce - 3000 z\u0142\n III miejsce - 2000 z\u0142\n\nKto mo\u017ce wzi\u0105\u0107 udzia\u0142 w konkursie?\n\nAbsolwenci studi\u00f3w I lub ll stopnia WIMiC AGH w Krakowie, kt\u00f3rzy obroni\u0105 prac\u0119 dyplomow\u0105 in\u017cyniersk\u0105 lub magistersk\u0105 z in\u017cynierii materia\u0142owej i ceramiki odnosz\u0105c\u0105 si\u0119 do przemys\u0142u cementowego w terminie od 1 stycznia 2024 r. do 29 wrze\u015bnia 2025 r.\n\nWi\u0119cej informacji oraz regulamin konkursu\n\nHolcim S.A. (dawniej Lafarge) w Polsce zajmuje si\u0119 produkcj\u0105 innowacyjnych i zr\u00f3wnowa\u017conych rozwi\u0105za\u0144 budowlanych. Podstaw\u0105 do ich tworzenia jest produkcja cementu, kruszyw i betonu - podstawowych surowc\u00f3w do produkcji materia\u0142\u00f3w budowlanych. Prowadz\u0105c nasz\u0105 dzia\u0142alno\u015b\u0107 realizujemy polityk\u0119 zr\u00f3wnowa\u017conego rozwoju zdefiniowan\u0105 w czterech filarach: klimat, gospodarka obiegu zamkni\u0119tego, woda i przyroda oraz ludzie i spo\u0142eczno\u015bci. \u0141\u0105czymy dzia\u0142alno\u015b\u0107 przemys\u0142ow\u0105 z szacunkiem dla pracownik\u00f3w, naszych s\u0105siad\u00f3w i \u015brodowiska naturalnego.\n\nCersanit S.A. to dynamicznie rozwijaj\u0105ca si\u0119 grupa kapita\u0142owa, dzia\u0142aj\u0105ca na mi\u0119dzynarodowym rynku p\u0142ytek ceramicznych i kompleksowego wyposa\u017cenia \u0142azienek. W sk\u0142ad Grupy Cersanit wchodz\u0105 renomowane europejskie marki: Cersanit, Opoczno, Meissen Keramik i Pilkington's.\n\n Konkurs Cersanit na najlepsz\u0105 prac\u0119 in\u017cyniersk\u0105 WIMiC AGH \n\nKonkurs na najlepsz\u0105 prac\u0119 in\u017cyniersk\u0105 z firmy Cersanit\n\nNagroda\n\nDo wygrania stypendium naukowe w kwocie \n1000 z\u0142 brutto/m-c\n, wyp\u0142acane autorowi zwyci\u0119skiej pracy przez okres dw\u00f3ch semestr\u00f3w\n\nWarunki konkursu\n\nDotyczy prac in\u017cynierskich z kierunk\u00f3w:\u00a0ceramika, in\u017cynieria materia\u0142owa, chemia budowlana.\n\nDo konkursu mo\u017cna zg\u0142osi\u0107 prace z\u0142o\u017cone i zaakceptowane przez promotora do 12 m-cy wstecz od daty zg\u0142oszenia. Prac\u0119 nale\u017cy przes\u0142a\u0107 drog\u0105 elektroniczn\u0105.\n\nData zg\u0142oszenia prac:\u00a0\n30.04.2024 r.\n\nOg\u0142oszenie wynik\u00f3w konkursu:\u00a0\n31.05.2024 r.\n\nKryteria wyboru pracy dyplomowej to: poprawno\u015b\u0107 merytoryczna, przydatno\u015b\u0107 i aplikowalno\u015b\u0107 w przemy\u015ble, logiczno\u015b\u0107 i kreatywno\u015b\u0107, prowadzenie w\u0142asnych bada\u0144.\n\nPrace b\u0119d\u0105 oceniane przez wewn\u0119trzn\u0105 komisj\u0119 w Cersanit we wsp\u00f3\u0142pracy z w\u0142adzami AGH.\n\nWarunkiem wyp\u0142aty stypendium jest posiadanie przez autora zwyci\u0119skiej pracy, statusu studenta na studiach II stopnia na \nWydziale\u00a0In\u017cynierii Materia\u0142owej i Ceramiki AGH.\n\nW trakcie wyp\u0142aty stypendium przez okres dw\u00f3ch semestr\u00f3w stypendysta b\u0119dzie pe\u0142ni\u0142 rol\u0119\n ambasadora marki Cersanit \nna uczelni AGH.\n\nAplikuj\n\n P\u0142atny sta\u017c w firmie Cersanit \n\nP\u0142atny sta\u017c w firmie Cersanit\n\nMo\u017cliwo\u015b\u0107 zdobycia sta\u017cu (1 osoba) w jednej z dw\u00f3ch lokalizacji (do wyboru): Dziale Projekt\u00f3w Strategicznych lub w lokalizacji produkcyjnej.\u00a0\n\nKto mo\u017ce zosta\u0107 sta\u017cyst\u0105? Wymagania:\n\nAbsolwent lub student ostatniego semestru studi\u00f3w in\u017cynierskich na kierunkach: ceramika, in\u017cynieria materia\u0142owa, chemia budowlana lub student na studiach magisterskich na kierunkach jw.\n\nWype\u0142nienie kwestionariusza zg\u0142oszeniowego\n\nKonieczno\u015b\u0107 rozwi\u0105zanie case study\n\nWzi\u0119cie udzia\u0142u w rozmowie \u00a0kwalifikacyjnej z opiekunem sta\u017cu ze strony Cersanit\n\nCo oferujemy? Warunki:\n\nUmowa o sta\u017c lub umowa zlecenie\n\nDost\u0119pno\u015b\u0107 oko\u0142o 30 h/m-c w roku akademickim oraz dost\u0119pno\u015b\u0107 oko\u0142o 40 h/tydzie\u0144 przez okres wakacji (2 wybrane miesi\u0105ce). D\u0142ugo\u015b\u0107 sta\u017cu od 12 do 24 miesi\u0119cy.\u00a0\n\nWynagrodzenie: 1500 z\u0142 miesi\u0119cznie w trakcie roku akademickiego oraz 4300 z\u0142 w okresie wakacji\n\nPracodawca pokryje koszty nocleg\u00f3w i podr\u00f3\u017cy do miejsca odbywania sta\u017cu\n\nCelem sta\u017cu jest zdobycie przez sta\u017cyst\u0119 do\u015bwiadczenia w pracy, w tym realizacji innowacyjnych projekt\u00f3w pod okiem mentora/opiekuna Cersanit\n\nUzyskanie referencji i informacji zwrotnej\u00a0\n\nAplikuj\n\nOsoby do kontaktu\n\nPaulina MIERZWA\n GROUP HR DIRECTOR\n\ntel. +48 41 315 82 19\n e-mail: \nPaulina.Mierzwa(at)cersanit.com\n\nMa\u0142gorzata LITWI\u0143SKA\n HR MANAGER\n\ntel. +48 606 292 801\n e-mail: \nMalgorzata.Litwinska(at)cersanit.com\n\nStopka\n\nKana\u0142 WIMiC AGH w serwisie YouTube\nFanpage WIMiC AGH w serwisie Facebook\">\nFanpage AGH w serwisie Linkedin\">\nKana\u0142 AGH w serwisie Twitter\">\nFanpage WIMiC AGH w serwisie Instagram\">\nFanpage AGH w serwisie Tiktok\">\n\n \u00a9 2023 Wydzia\u0142 In\u017cynierii Materia\u0142owej i Ceramiki\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://ceramika.agh.edu.pl/wspolpraca/partnerzy", "title": " Oferta partner\u00f3w -- Wydzia\u0142 In\u017cynierii Materia\u0142owej i Ceramiki AGH ", "depth": 3, "duplicate": false, "content_hash": "35146549950d72cd9aaba6979e788fd1", "word_count": 1473, "headings": [{"level": 1, "text": "Oferta partner\u00f3w"}, {"level": 1, "text": "Oferta sta\u017cy Cemex Innovation Holding w Szwajcarii:"}, {"level": 1, "text": "Konkurs na najlepsz\u0105 prac\u0119 in\u017cyniersk\u0105 z firmy Cersanit"}, {"level": 2, "text": "Stopka"}]}}