{"content": "# Dzie\u0144 z firm\u0105 Wienerberger / 27.03.2025-- Wydzia\u0142 In\u017cynierii Materia\u0142owej i Ceramiki AGH \n\nURL: https://www.ceramika.agh.edu.pl/aktualnosci/detail/dzien-z-firma-wienerberger-27032025\nCrawled: 2025-03-19 21:33:10\n\nDzie\u0144 z firm\u0105 Wienerberger / 27.03.2025 \n\n 11-03-2025 \n\nDzie\u0144 z firm\u0105 wienerberger\u00a0\nna Wydziale In\u017cynierii Materia\u0142owej i Ceramiki AGH\n\nJeste\u015b studentem, doktorantem, absolwentem, pracownikiem AGH? Nie przegap tej szansy! We\u017a udzia\u0142 w spotkaniu z przedstawicielami firmy\n\u00a0wienerberger\u00a0\nna Wydziale In\u017cynierii Materia\u0142owej i Ceramiki AGH.\n\nChcesz dowiedzie\u0107 si\u0119, jak wygl\u0105da praca w globalnej firmie zajmuj\u0105cej si\u0119 ceramik\u0105 budowlan\u0105? Pos\u0142ucha\u0107 o innowacjach w tej bran\u017cy, mo\u017cliwo\u015bciach wsp\u00f3\u0142pracy czy sta\u017cach? \nDzie\u0144 z firm\u0105 wienerberger\n to okazja, by spotka\u0107 specjalist\u00f3w, porozmawia\u0107 o rozwoju zawodowym i zajrze\u0107 za kulisy nowoczesnej produkcji materia\u0142\u00f3w budowlanych. Przez ca\u0142y dzie\u0144 b\u0119dzie okazja do spotkania si\u0119 z ekspertami z r\u00f3\u017cnych dzia\u0142\u00f3w firmy, wzi\u0119cia udzia\u0142u w wyk\u0142adach i rozmowach, a tak\u017ce zajrzenia za kulisy produkcji nowoczesnych materia\u0142\u00f3w budowlanych.\u00a0\n\nData:\n\u00a027 marca 2025 r. (czwartek)\nGodz.:\n\u00a010.00-15.00\nMiejsce:\u00a0\nWydzia\u0142 In\u017cynierii Materia\u0142owej i Ceramiki AGH, B-8, s. 0.18\n\nFormularz zg\u0142oszeniowy\n\nNa Pa\u0144stwa zg\u0142oszenia \nczekamy do 24 marca 2025 r.\n\n* zapis firmy ma\u0142\u0105 liter\u0105 zgodny z polityk\u0105 wizerunkow\u0105 firmy\n\n10.00 \u2013 Otwarcie wydarzenia\n\nSala 0.18, B-8\n\nProf. dr hab. in\u017c. \nW\u0142odzimierz Mozgawa\n (Dziekan Wydzia\u0142u In\u017cynierii Materia\u0142owej i Ceramiki AGH)\n\nProf. dr hab. in\u017c. \nManuela Reben\n (Prodziekan ds. wsp\u00f3\u0142pracy)\n\nMonika B\u0142aszczyk,\n Dyrektor Operacyjna wienerberger w Polsce, oficjalnie otworzy wydarzenie, przedstawi firm\u0119 wienerberger \u2013 jej dzia\u0142alno\u015b\u0107, warto\u015bci i rozw\u00f3j w Polsce i na \u015bwiecie. Om\u00f3wi te\u017c plan wydarzenia i zapowie kluczowe tematy dnia.\n\n10.15-10.45 \u2013 Prezentacja ESG, \nMateusz Madejski\n, Process Technology and Energy Efficiency Specialist, ESG\n\nZr\u00f3wnowa\u017cony rozw\u00f3j w budownictwie \u2013 jakie dzia\u0142ania podejmuje wienerberger.\n\nWp\u0142yw regulacji ESG na bran\u017c\u0119 materia\u0142\u00f3w budowlanych.\n\n10.45-11.10 \u2013 Film o procesie produkcji ceg\u0142y na przyk\u0142adzie zak\u0142adu wienerberger w Ole\u015bnicy\n\nFilm przedstawiaj\u0105cy proces produkcji cegie\u0142 oraz wyzwania zwi\u0105zane z efektywno\u015bci\u0105 energetyczn\u0105 i zr\u00f3wnowa\u017conym rozwojem.\u00a0\n\nPo filmie \u2013 kr\u00f3tkie om\u00f3wienie (Mateusz Madejski) i pytania do ekspert\u00f3w.\n\n11.10-11.30 \u2013 Przerwa na pocz\u0119stunek\n\n11.30-11.50 \u2013 Prezentacja: HR i mo\u017cliwo\u015bci kariery w wienerberger\n\nMo\u017cliwo\u015bci rozwoju w firmie \u2013 sta\u017ce, praktyki i pierwsza praca.\n\nJak aplikowa\u0107 na programy sta\u017cowe i praktyki?\n\nJak wygl\u0105da wsp\u00f3\u0142praca przy pisaniu pracy magisterskiej i jakie tematy warto rozwa\u017cy\u0107?\n\n11.50-12.00 \u2013 Historia absolwenta AGH \u2013 \nJakub Go\u0142awiecki\n Jakub podzieli si\u0119 swoimi do\u015bwiadczeniami z odbywania sta\u017cu w wienerberger i opowie, jak wygl\u0105da\u0142a jego wsp\u00f3\u0142praca z firm\u0105 przy pisaniu pracy magisterskiej.\n\n12.00-12.20 \u2013 Podsumowanie Obozu Ceramika 2024 \u2013\n\u00a0Anna Tu\u015bnio\n, Uczestniczka Obozu 2024\n\nJakie umiej\u0119tno\u015bci pozyskali\u015bmy?\n\nOm\u00f3wienie projektu i bada\u0144\n\n12.20-12.30 \u2013 Wprowadzenie do Obozu Ceramika 2025 \u2013 co nowego?\u00a0\nEwelina B\u0105czyk, HR Business Partner\n\nCzego mo\u017cna si\u0119 spodziewa\u0107 w tegorocznej edycji?\n\n\u00a0Jak si\u0119 zg\u0142osi\u0107?\n\n12.30-13.00 \u2013 Zako\u0144czenie i sesja Q&A\n\nPodsumowanie kluczowych informacji.\n\nOdpowiedzi na pytania uczestnik\u00f3w.\n\nSpotkania indywidualne\n\nData:\n\u00a027 marca 2025 r. (czwartek)\nGodz.:\n\u00a010.00-15.00\nMiejsce:\u00a0\nWydzia\u0142 In\u017cynierii Materia\u0142owej i Ceramiki AGH, B-8 hol przed aul\u0105\n\nPrzez ca\u0142y czas trwania wydarzenia dost\u0119pne b\u0119dzie stoisko, na kt\u00f3rym przedstawiciele firmy podpowiedz\u0105 studentom, jakie umiej\u0119tno\u015bci s\u0105 cenione w bran\u017cy oraz jakie mo\u017cliwo\u015bci rozwoju oferuje firma.\n\nMo\u017cliwo\u015b\u0107 rozmowy z przedstawicielami firmy.\n\nIndywidualne konsultacje dotycz\u0105ce sta\u017cy i kariery.\n\nPoznanie proces\u00f3w produkcji ceramiki budowlanej.\n\nWymiana do\u015bwiadcze\u0144 i rozmowy kuluarowe.\n\nDlaczego warto wzi\u0105\u0107 udzia\u0142?\n\nZajrzyj za kulisy bran\u017cy budowlanej\n Poznaj wienerberger \u2013 globalnego lidera ceramiki budowlanej. Dowiesz si\u0119, jak wygl\u0105da praca w tej bran\u017cy, jakie wyzwania stoj\u0105 przed in\u017cynierami i jak technologia zmienia budownictwo.\n\nJak powstaj\u0105 ceg\u0142y?\n Film o produkcji ceramiki budowlanej, kt\u00f3ry poka\u017ce, jak wygl\u0105da proces od surowc\u00f3w po gotowy produkt \u2013 a po seansie eksperci odpowiedz\u0105 na Twoje pytania.\n\nESG w praktyce \u2013 zr\u00f3wnowa\u017cone budownictwo\n Zobaczysz, jak kwestie \u015brodowiskowe wp\u0142ywaj\u0105 na materia\u0142y budowlane i jakie rozwi\u0105zania wprowadzaj\u0105 liderzy bran\u017cy.\n\nTwoja kariera w wienerberger\n Chcesz zdoby\u0107 pierwsze do\u015bwiadczenie zawodowe? Przedstawiciele HR oraz byli sta\u017cy\u015bci opowiedz\u0105, jak aplikowa\u0107 na sta\u017ce, praktyki i jak wygl\u0105da wsp\u00f3\u0142praca przy pracy magisterskiej.\n\nHistoria Jakuba \u2013 z AGH do wienerberger\n Absolwent AGH podzieli si\u0119 swoimi do\u015bwiadczeniami ze sta\u017cu i pracy magisterskiej w firmie.\n\nOb\u00f3z Ceramika \u2013 podsumowanie i zapowied\u017a\n Co wydarzy\u0142o si\u0119 w poprzedniej edycji i jakie atrakcje czekaj\u0105 na uczestnik\u00f3w w 2025 roku?\n\nKonkurs niespodzianka\n \u015aled\u017a wydarzenie uwa\u017cnie \u2013 dla najlepszych przygotowali\u015bmy nagrody!\n\nNetworking i szybka rekrutacja\n Zadaj pytania ekspertom, skonsultuj CV i aplikuj na sta\u017c \u2013 podczas wydarzenia.\n\nUwaga!\u00a0\nZe wzgl\u0119d\u00f3w organizacyjnych osoby zainteresowane uczestnictwem prosimy o rejestracj\u0119. Liczba miejsc ograniczona. Po zako\u0144czeniu zbierania zg\u0142osze\u0144 na podany w formularzu rejestracyjnym adres e-mail zostanie wys\u0142ana informacja o przyj\u0119ciu zg\u0142oszenia lub braku wolnych miejsc. W trakcie wydarzenia wykonywane b\u0119d\u0105 zdj\u0119cia w celach dokumentacyjnych i promocyjnych. Uczestnictwo oznacza akceptacj\u0119\u00a0\nRegulaminu Wydarze\u0144 na Wydziale In\u017cynierii Materia\u0142owej i Ceramiki AGH w Krakowie.\n\nwienerberger \nw Polsce jest cz\u0119\u015bci\u0105 mi\u0119dzynarodowego koncernu wienerberger, najwi\u0119kszego na \u015bwiecie producenta cegie\u0142 ceramicznych, europejskiego lidera w produkcji ceramicznych dach\u00f3wek a tak\u017ce dostawcy nawierzchni betonowych w Europie \u015arodkowo-Wschodniej i system\u00f3w rurowych w Europie.\n wienerberger posiada ponad 200 zak\u0142ad\u00f3w produkcyjnych w 28 krajach, zatrudniaj\u0105c ponad 20 000 pracownik\u00f3w.\n Firma zosta\u0142a za\u0142o\u017cona w 1819 roku w Wiedniu, gdzie do dzisiaj mie\u015bci si\u0119 jej siedziba i jest notowana na gie\u0142dzie.\n\nW Polsce dzia\u0142a od 1995 roku, kiedy to wprowadzi\u0142a na rynek pustaki poryzowane pod mark\u0105 Porotherm. Przedsi\u0119biorstwo w Polsce specjalizuje si\u0119 w produkcji pustak\u00f3w, dach\u00f3wek oraz cegie\u0142 elewacyjnych z ceramiki stale rozwijaj\u0105c swoje portfolio o innowacyjne rozwi\u0105zania dla budownictwa. Produkcja odbywa si\u0119 w 9 zak\u0142adach, w oparciu o lokalne surowce.\n\nwienerberger stale d\u0105\u017cy do osi\u0105gni\u0119cia neutralno\u015bci klimatycznej, realizuj\u0105c za\u0142o\u017cone cele ESG. Kompleksowe rozwi\u0105zania z oferty wienerberger pozwalaj\u0105 wznosi\u0107 nowoczesne budynki o niskim \u015bladzie w\u0119glowym.\n\nW ofercie rozwi\u0105za\u0144 \u015bciennych Porotherm znajduj\u0105 si\u0119 najnowocze\u015bniejsze na rynku ceramiczne pustaki do \u015bcian zewn\u0119trznych i wewn\u0119trznych w innowacyjnych technologiach cienkospoinowych\u00a0 Dryfix i Profi oraz ceramiczne pustaki, stropy i nadpro\u017ca tworz\u0105ce komplementarny system do budowy nowoczesnego, bezpiecznego domu. Dost\u0119pne s\u0105 tak\u017ce pustaki ceramiczne w tradycyjnej technologii na zapraw\u0119 murarsk\u0105.\n\nRozwi\u0105zania dachowe Koramic to oferta ceramicznych dach\u00f3wek i akcesori\u00f3w a tak\u017ce akcesoria techniczne stanowi\u0105ce kompletne rozwi\u0105zanie do u\u0142o\u017cenia trwa\u0142ego, szczelnego i bezpiecznego dachu. Wzornictwo i kolorystyka dach\u00f3wek stanowi\u0105 najobszerniejsz\u0105 ofert\u0119 dost\u0119pn\u0105 na rynku umo\u017cliwiaj\u0105c\u0105 dopasowanie dach\u00f3wki do charakteru ka\u017cdego obiektu od nowo budowanych budynk\u00f3w po obiekty zabytkowe obj\u0119te ochron\u0105 konserwatorsk\u0105. W roku 2024 wienerberger wprowadzi\u0142 panele fotowoltaiczne WeVolt zintegrowane z nowoczesnymi, p\u0142askimi dach\u00f3wkami oraz produkty systemowe, pozwalaj\u0105 na bezpieczn\u0105 instalacj\u0119 produkuj\u0105c\u0105 i gromadz\u0105c\u0105 pr\u0105d.\n\nDope\u0142nienie oferty na rynku polskim stanowi\u0105 ceg\u0142y, kszta\u0142tki i p\u0142ytki klinkierowe oraz gotowe mieszanki zapraw tworz\u0105 kompletne rozwi\u0105zanie do trwa\u0142ego i estetycznego wyko\u0144czenia domu. Ponad 200 kolor\u00f3w, r\u00f3\u017cnorodne formaty i struktury cegie\u0142 Terca pozwalaj\u0105 na ich zastosowanie do budowy elewacji budynk\u00f3w, ogrodze\u0144, komin\u00f3w w domach jednorodzinnych a tak\u017ce ma\u0142ej architektury ogrodowej.\u00a0\n\nFirma\u00a0\nwienerberger\n\u00a0jest od wielu lat partnerem Wydzia\u0142u In\u017cynierii Materia\u0142owej i Ceramiki AGH, studenci korzystaj\u0105 z licznych \npraktyk,\n\u00a0a absolwenci s\u0105 ch\u0119tnie zatrudniani i odnosz\u0105 sukcesy w pracy. Dodatkowo, co warto podkre\u015bli\u0107, Cement O\u017car\u00f3w S.A.\u00a0 by\u0142a\n\u00a0sponsorem Jubileuszu 75-lecia Wydzia\u0142u In\u017cynierii Materia\u0142owej i Ceramiki AGH\n oraz wspiera inicjatywy studenckie na naszym Wydziale.\n\nPowr\u00f3t\n\n Powi\u0105zane wiadomo\u015bci\n\n17-03-2025\n Dzie\u0144 z firm\u0105 NSG Group / 8.4.2025 \n\n23-02-2025\n Dzie\u0144 z f\u200b\u200b\u200b\u200b\u200b\u200b\u200birm\u0105 Cement O\u017car\u00f3w / 12.03.2025", "metadata": {"url": "https://www.ceramika.agh.edu.pl/aktualnosci/detail/dzien-z-firma-wienerberger-27032025", "title": "Dzie\u0144 z firm\u0105 Wienerberger / 27.03.2025-- Wydzia\u0142 In\u017cynierii Materia\u0142owej i Ceramiki AGH ", "depth": 3, "duplicate": false, "content_hash": "67c55287a0b70a557957999c95a030bf", "word_count": 1104, "headings": [{"level": 1, "text": "Dzie\u0144 z firm\u0105 Wienerberger / 27.03.2025"}, {"level": 1, "text": "Dzie\u0144 z firm\u0105 wienerbergerna Wydziale In\u017cynierii Materia\u0142owej i Ceramiki AGH"}, {"level": 2, "text": "Stopka"}]}}