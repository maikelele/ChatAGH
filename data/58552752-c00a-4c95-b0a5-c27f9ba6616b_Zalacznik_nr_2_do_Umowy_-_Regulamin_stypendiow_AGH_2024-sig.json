{"metadata": {}, "content": " \n \n  \nZa\u0142\u0105cznik nr 2 do Umowy stypendialnej z dnia 02.09.2024 r. r. \n \nRegulamin przyznawania stypendi\u00f3w  \nArcelorMittal Poland \n \nI. POSTANOWIENIA OG\u00d3LNE \n1. Regulamin okre\u015bla zasady oraz tryb przyznawania i wyp\u0142acania stypendi\u00f3w ArcelorMittal Poland \nS.A. dla student\u00f3w Akademii G\u00f3rniczo-Hutniczej im. Stanis\u0142awa Staszica w Krakowie (dalej \nr\u00f3wnie\u017c: AGH), na rok akademicki 2024/2025. \n2. ArcelorMittal Poland S.A. zapewnia \u015brodki na wyp\u0142at\u0119 czterech stypendi\u00f3w w wysoko\u015bci po \n900PLN brutto (s\u0142ownie: dziewi\u0119\u0107set z\u0142otych brutto) na miesi\u0105c ka\u017cde, w roku akademickim \n2024/2025 tzn. w okresie 9 miesi\u0119cy od pa\u017adziernika 2024 r. do czerwca 2025 r.  \n3. Ka\u017cdy stypendysta sk\u0142adaj\u0105c wniosek wyra\u017ca zgod\u0119 na bycie ambasadorem ArcelorMittal Poland \nS.A. a do jego zada\u0144 b\u0119dzie nale\u017ca\u0142o:  \na) budowanie pozytywnego wizerunku ArcelorMittal Poland S.A w\u015br\u00f3d student\u00f3w, \nb) informowanie przedstawicieli ArcelorMittal Poland S.A. o wydarzeniach akademickich \nmaj\u0105cych miejsce na uczelni i wpisuj\u0105cych si\u0119 w dzia\u0142alno\u015b\u0107 i wizerunek firmy,  \nc) wsp\u00f3\u0142praca podczas uczestnictwa w targach pracy organizowanych na Uczelni o ile takie \nuczestnictwo b\u0119dzie mia\u0142o miejsce, \nd) wsp\u00f3\u0142praca przy organizowaniu spotka\u0144, go\u015bcinnych wyk\u0142ad\u00f3w prowadzonych przez \nArcelorMittal Poland S.A.,  \ne) dbanie o stan ilo\u015bciowy i jako\u015bciowy oraz ekspozycj\u0119 materia\u0142\u00f3w reklamowych nale\u017c\u0105cych do \nArcelorMittal Poland S.A. \n \nII. ZASADY ORAZ TRYB PRZYZNAWANIA I WYP\u0141ACANIA STYPENDI\u00d3W \n1. Osob\u0105 ubiegaj\u0105c\u0105 si\u0119 o stypendium mo\u017ce by\u0107 student I i II semestru studi\u00f3w drugiego stopnia \nAkademii G\u00f3rniczo-Hutniczej im. Stanis\u0142awa Staszica w Krakowie, studiuj\u0105cy na wybranych \nkierunkach (list\u0119 kierunk\u00f3w okre\u015bla za\u0142\u0105cznik nr 1 do Umowy). \n2. Decyzje o przyznaniu stypendium dla student\u00f3w podejmuje Komisja Stypendialna, w sk\u0142ad kt\u00f3rej \nwchodz\u0105:  \na) Przedstawiciel Prorektora ds. Studenckich; \n\nb) Prodziekani w\u0142a\u015bciwi do spraw studenckich na wydzia\u0142ach, na kt\u00f3rych prowadzone s\u0105 \nwskazane przez ArcelorMittal Poland S.A. kierunki studi\u00f3w (list\u0119 kierunk\u00f3w okre\u015bla za\u0142\u0105cznik nr 1 \ndo Umowy);  \nc) trzech przedstawicieli ArcelorMittal Poland S.A. \u2013 jeden z odpowiedniego Biura/Zak\u0142adu, \ndrugi jako ekspert w danej dziedzinie, trzeci jako pracownik0 Dzia\u0142u Personalnego.  \n3. Komisja Stypendialna na podstawie z\u0142o\u017conych wniosk\u00f3w dokonuje kwalifikacji kandydat\u00f3w na \nstypendyst\u00f3w wed\u0142ug nast\u0119puj\u0105cych kryteri\u00f3w rozpatrywanych \u0142\u0105cznie oraz dzia\u0142alno\u015bci w ci\u0105gu \npoprzedniego roku akademickiego: \na) \u015brednia ocen za poprzedni rok studi\u00f3w, kt\u00f3ra nie mo\u017ce by\u0107 ni\u017csza ni\u017c 4,0;  \nb) dzia\u0142alno\u015b\u0107 naukowa \u2013 publikacje;  \nc) dzia\u0142alno\u015b\u0107 w kole naukowym;  \nd) aktywno\u015b\u0107 organizacyjna na rzecz Uczelni lub Wydzia\u0142u;  \ne) inna dzia\u0142alno\u015b\u0107 studenta, w tym: reprezentowanie Uczelni podczas zawod\u00f3w np. \nsportowych, w konkursach mi\u0119dzyuczelnianych, dzia\u0142alno\u015b\u0107 w obszarze wolontariatu itp.  \n4. Wymagane dokumenty: \na) wype\u0142niony i podpisany wniosek, zawieraj\u0105cy m.in. zgod\u0119 studenta na rozpowszechnianie \njego wizerunku (wz\u00f3r wniosku i zgody stanowi za\u0142\u0105cznik do Regulaminu); \nb) prezentacja (wydruk papierowy) o sobie i swoich dzia\u0142aniach (osi\u0105gni\u0119ciach itp.) \nwymienionych w ust. 3, przygotowana w formacie ppt lub PDF (wydruk 2 slajdy na stron\u0119), \nw j\u0119zyku polskim, zawieraj\u0105ca nie wi\u0119cej ni\u017c 6 slajd\u00f3w. Student powinien poda\u0107 konkretne \nprzyk\u0142ady swojej aktywno\u015bci z podzia\u0142em na:  \n- dzia\u0142alno\u015b\u0107 naukow\u0105 \u2013 publikacje; \n- dzia\u0142alno\u015b\u0107 w kole naukowym; \n- aktywno\u015b\u0107 organizacyjn\u0105 na rzecz Uczelni lub Wydzia\u0142u; \n- inn\u0105 dzia\u0142alno\u015b\u0107 studenta, w tym: reprezentowanie Uczelni podczas zawod\u00f3w np. sportowych, \nw konkursach mi\u0119dzyuczelnianych, dzia\u0142alno\u015b\u0107 w obszarze wolontariatu itp.  \n5. Studenci zainteresowani otrzymaniem stypendi\u00f3w sk\u0142adaj\u0105 wnioski w Dziale Spraw Studenckich \nw pok. 112b, bud. C-7, ul. Czarnowiejska 36, I p. Dokumenty nale\u017cy z\u0142o\u017cy\u0107 w nieprzekraczalnym \nterminie do dnia 25.10.2024 r. Za dat\u0119 z\u0142o\u017cenia wniosku uznaje si\u0119 z\u0142o\u017cenie przez studenta \nkompletu prawid\u0142owo wype\u0142nionych dokument\u00f3w, o kt\u00f3rych mowa w ust. 4. \n6. Decyzj\u0119 o wyborze stypendyst\u00f3w podejmuje Komisja Stypendialna, przy czym w razie r\u00f3wnego \nrozk\u0142adu g\u0142os\u00f3w cz\u0142onk\u00f3w Komisji, rozstrzygaj\u0105 przedstawiciele ArcelorMittal Poland S.A. \nKryterium przyznania stypendium b\u0119dzie sumaryczna ocena w sk\u0142ad kt\u00f3rej wejdzie:  \na) \u015brednia ocen za poprzedni rok studi\u00f3w,  \nb) dzia\u0142alno\u015b\u0107 naukowa \u2013 publikacje;  \nc) dzia\u0142alno\u015b\u0107 w kole naukowym;  \nd) aktywno\u015b\u0107 organizacyjna na rzecz Uczelni lub Wydzia\u0142u;  \n\ne) inna dzia\u0142alno\u015b\u0107 studenta, w tym: reprezentowanie Uczelni podczas zawod\u00f3w np. \nsportowych, w konkursach mi\u0119dzyuczelnianych, dzia\u0142alno\u015b\u0107 w obszarze wolontariatu itp.  \n7. Studenci ubiegaj\u0105cy si\u0119 o stypendium zostan\u0105 poinformowani o decyzji Komisji Stypendialnej \ntelefonicznie lub drog\u0105 elektroniczn\u0105. Termin przekazania decyzji \u2013 do dnia 30 listopada 2024 r.  \n8. Od decyzji Komisji Stypendialnej nie przys\u0142uguj\u0105 \u017cadne \u015brodki odwo\u0142awcze.  \n9. Stypendia b\u0119d\u0105 wyp\u0142acane stypendystom przez AGH w kwotach miesi\u0119cznych w wysoko\u015bci brutto \n900 PLN ka\u017cda, pomniejszonych o podatek \u2013 na wskazane konta bankowe. Pierwsza wyp\u0142ata \nstypendium nast\u0105pi w r. z wyr\u00f3wnaniem od pa\u017adziernika 2024 r. \n10. Wyp\u0142ata stypendium zostanie wstrzymana (utrata prawa do stypendium) w przypadku: \na) wcze\u015bniejszego zako\u0144czenia studi\u00f3w (w przypadku wcze\u015bniejszej obrony ostatnie \nstypendium wyp\u0142aca si\u0119 za miesi\u0105c obrony); \nb) skre\u015blenia z listy student\u00f3w; \nc) ukarania studenta kar\u0105 dyscyplinarn\u0105 przez uprawniony organ AGH; \nd) skazania prawomocnym wyrokiem za przest\u0119pstwo umy\u015blne;  \ne) rozpocz\u0119cia urlopu dzieka\u0144skiego;  \nf)  powtarzania semestru. \n11.  Je\u017celi zajdzie kt\u00f3rakolwiek z okoliczno\u015bci, o kt\u00f3rych mowa w ust. 10, AGH przeka\u017ce ArcelorMittal \nPoland S.A. informacje jedynie o fakcie wstrzymania wyp\u0142aty stypendium bez ujawniania przyczyn. \n \nIII.  \nPROMOCJA PROGRAMU STYPENDIALNEGO  \n1. ArcelorMittal Poland S.A. oraz AGH zastrzegaj\u0105 sobie prawo do publikacji imion, nazwisk, zdj\u0119\u0107 \ni informacji o dzia\u0142alno\u015bci stypendyst\u00f3w na \u0142amach prasy, antenie radia, w Internecie oraz \nw telewizji. \nIV.  \nPOSTANOWIENIA KO\u0143COWE \n \n1. ArcelorMittal Poland S.A. nie ponosi odpowiedzialno\u015bci za jakiekolwiek op\u0142aty i podatki, do \nuiszczenia kt\u00f3rych mog\u0105 by\u0107 zobowi\u0105zane osoby, kt\u00f3re otrzyma\u0142y stypendia. \n2. Z\u0142o\u017cenie prawid\u0142owo wype\u0142nionych dokument\u00f3w, o kt\u00f3rych mowa w pkt. II ust. 4 jest \nr\u00f3wnoznaczne z akceptacj\u0105 wszystkich warunk\u00f3w niniejszego Regulaminu. \n3. Kwestie wymagaj\u0105ce rozstrzygni\u0119cia w zakresie nieuregulowanym w niniejszym Regulaminie, \njak r\u00f3wnie\u017c interpretacji zapis\u00f3w Regulaminu dokonuj\u0105 wsp\u00f3lnie ArcelorMittal Poland S.A. \noraz AGH.  \n\n"}