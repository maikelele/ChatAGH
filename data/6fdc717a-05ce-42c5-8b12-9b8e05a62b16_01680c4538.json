{"metadata": {"url": "https://dss.agh.edu.pl/swiadczenia/stypendium-dla-osob-niepelnosprawnych", "title": " Stypendium dla os\u00f3b niepe\u0142nosprawnych -- Dzia\u0142 Spraw Studenckich AGH ", "depth": 1, "duplicate": false, "content_hash": "47bfe7dbb435c365ed0f42c3e164cbc0", "word_count": 582, "headings": [{"level": 1, "text": "Stypendium dla os\u00f3b niepe\u0142nosprawnych"}, {"level": 3, "text": "Kto mo\u017ce otrzymywa\u0107 stypendium dla os\u00f3b niepe\u0142nosprawnych?"}, {"level": 3, "text": "Jak ubiega\u0107 si\u0119 o stypendium dla os\u00f3b niepe\u0142nosprawnych?"}, {"level": 3, "text": "Na jak d\u0142ugo jest przyznawane stypendium?"}, {"level": 3, "text": "Kto nie mo\u017ce otrzyma\u0107 stypendium dla os\u00f3b niepe\u0142nosprawnych?"}, {"level": 2, "text": "Kontakt"}, {"level": 2, "text": "Stopka"}]}, "content": "#  Stypendium dla os\u00f3b niepe\u0142nosprawnych -- Dzia\u0142 Spraw Studenckich AGH \n\nURL: https://dss.agh.edu.pl/swiadczenia/stypendium-dla-osob-niepelnosprawnych\nCrawled: 2025-03-20 01:35:08\n\nPrzejd\u017a do tre\u015bci\n\nPrzejd\u017a do stopki\n\n Stypendium dla os\u00f3b niepe\u0142nosprawnych \n\nUwaga!\n Wnioski o stypendium dla os\u00f3b niepe\u0142nosprawnych na semestr letni roku akademickiego 2024/2025 nale\u017cy sk\u0142ada\u0107 w BOSS do \n10 marca 2025 r.\nwraz z aktualnym orzeczeniem o niepe\u0142nosprawno\u015bci.\n\nKto mo\u017ce otrzymywa\u0107 stypendium dla os\u00f3b niepe\u0142nosprawnych?\u00a0\n\nStypendium dla os\u00f3b niepe\u0142nosprawnych mo\u017ce otrzyma\u0107 student legitymuj\u0105cy si\u0119 orzeczeniem w\u0142a\u015bciwego organu o stopniu niepe\u0142nosprawno\u015bci posiadaj\u0105cy wpis na semestr lub przebywaj\u0105cy na urlopie, lub powtarzaj\u0105cy semestr. Wysoko\u015b\u0107 stypendium dla os\u00f3b niepe\u0142nosprawnych jest zale\u017cna od stopnia niepe\u0142nosprawno\u015bci i w roku akademickim 2024/2025\u00a0 wynosi:\n\n1 200 z\u0142/m-c\n\u00a0dla os\u00f3b ze znacznym (Z) stopniem niepe\u0142nosprawno\u015bci,\n\n1 000 z\u0142/m-c\n\u00a0dla os\u00f3b z umiarkowanym (U) stopniem niepe\u0142nosprawno\u015bci,\n\n800 z\u0142/m-c\n\u00a0dla os\u00f3b z lekkim (L) stopniem niepe\u0142nosprawno\u015bci.\n\nJak ubiega\u0107 si\u0119 o stypendium dla os\u00f3b niepe\u0142nosprawnych?\n\nWniosek nale\u017cy wype\u0142ni\u0107 w systemie USOSweb, a nast\u0119pnie wydrukowa\u0107, podpisa\u0107 i wraz z dokumentem stwierdzaj\u0105cym niepe\u0142nosprawno\u015b\u0107, z\u0142o\u017cy\u0107 w BOSS.\n\nKontakt do os\u00f3b zajmuj\u0105cych si\u0119 obs\u0142ug\u0105 \u015bwiadcze\u0144 na poszczeg\u00f3lnych Wydzia\u0142ach\n\nOrzeczenie o\u00a0\nznacznym stopniu niepe\u0142nosprawno\u015bci\n\u00a0 jest r\u00f3wnowa\u017cne z orzeczeniem:\n\no ca\u0142kowitej niezdolno\u015bci do pracy i niezdolno\u015bci do samodzielnej egzystencji w rozumieniu przepis\u00f3w o emeryturach i rentach z\u00a0Funduszu Ubezpiecze\u0144 Spo\u0142ecznych,\n\no niezdolno\u015bci do samodzielnej egzystencji w rozumieniu przepis\u00f3w o emeryturach i rentach z\u00a0Funduszu Ubezpiecze\u0144 Spo\u0142ecznych lub przepis\u00f3w o ubezpieczeniu spo\u0142ecznym rolnik\u00f3w,\n\nstwierdzaj\u0105cym sta\u0142\u0105 lub d\u0142ugotrwa\u0142\u0105 niezdolno\u015b\u0107 do pracy w gospodarstwie rolnym i do samodzielnej egzystencji albo trwa\u0142\u0105 lub okresow\u0105 ca\u0142kowit\u0105 niezdolno\u015b\u0107 do pracy i\u00a0samodzielnej egzystencji w rozumieniu przepis\u00f3w o ubezpieczeniu spo\u0142ecznym rolnik\u00f3w, w\u00a0celu uzyskania \u015bwiadcze\u0144 okre\u015blonych w tych przepisach,\n\no zaliczeniu do I grupy inwalid\u00f3w.\n\nOrzeczenie o\u00a0\numiarkowanym stopniu niepe\u0142nosprawno\u015bci\n\u00a0 jest r\u00f3wnowa\u017cne z orzeczeniem:\n\no ca\u0142kowitej niezdolno\u015bci do pracy w rozumieniu przepis\u00f3w o emeryturach i rentach z\u00a0Funduszu Ubezpiecze\u0144 Spo\u0142ecznych,\n\no zaliczeniu do II grupy inwalid\u00f3w;\n\nOrzeczenie o\u00a0\nlekkim stopniu niepe\u0142nosprawno\u015bci\n\u00a0 jest r\u00f3wnowa\u017cne z orzeczeniem:\n\no cz\u0119\u015bciowej niezdolno\u015bci do pracy w rozumieniu przepis\u00f3w o emeryturach i rentach z\u00a0Funduszu Ubezpiecze\u0144 Spo\u0142ecznych, stwierdzaj\u0105cym sta\u0142\u0105 lub d\u0142ugotrwa\u0142\u0105 niezdolno\u015b\u0107 do pracy w gospodarstwie rolnym w rozumieniu przepis\u00f3w o ubezpieczeniu spo\u0142ecznym rolnik\u00f3w, je\u015bli danej osobie nie przys\u0142uguje prawo do \u015bwiadcze\u0144 okre\u015blonych w tych przepisach,\n\no zaliczeniu do III grupy inwalid\u00f3w.\n\nNa jak d\u0142ugo jest przyznawane stypendium?\n\nStypendium dla os\u00f3b niepe\u0142nosprawnych przyznawane jest na semestr, od miesi\u0105ca z\u0142o\u017cenia wniosku. W roku akademickim mo\u017ce by\u0107 wyp\u0142acane maksymalnie przez 10 miesi\u0119cy.\n\nUwaga!\u00a0\n Student ubiegaj\u0105cy si\u0119 o uzyskanie orzeczenia o niepe\u0142nosprawno\u015bci w trakcie roku akademickiego powinien w BOSS z\u0142o\u017cy\u0107 wniosek o przyznanie stypendium, kt\u00f3ry zostanie rozpatrzony po dostarczeniu orzeczenia. Wyp\u0142ata obejmie okres od miesi\u0105ca z\u0142o\u017cenia wniosku do ko\u0144ca danego semestru.\n\nStudent studiuj\u0105cy na wi\u0119cej ni\u017c jednym kierunku mo\u017ce otrzyma\u0107 stypendium dla os\u00f3b niepe\u0142nosprawnych tylko na jednym wskazanym przez siebie kierunku.\n\nKto nie mo\u017ce otrzyma\u0107 stypendium dla os\u00f3b niepe\u0142nosprawnych?\n\nStypendium\u00a0nie mo\u017ce otrzyma\u0107 student,\u00a0kt\u00f3ry:\n\nuko\u0144czy\u0142 studia drugiego stopnia lub jednolite magisterskie,\n\njest studentem studi\u00f3w pierwszego stopnia i uko\u0144czy\u0142 studia pierwszego stopnia na drugim kierunku,\n\nstudiuje powy\u017cej 12 semestr\u00f3w, z zastrze\u017ceniem, \u017ce na studiach pierwszego stopnia \u015bwiadczenie przys\u0142uguje przez maksymalnie 9 semestr\u00f3w, a na studiach drugiego stopnia przez 7 semestr\u00f3w.\n\nUwaga!\n\n Je\u017celi niepe\u0142nosprawno\u015b\u0107 powsta\u0142a w trakcie studi\u00f3w lub po uzyskaniu tytu\u0142u zawodowego stypendium dla os\u00f3b niepe\u0142nosprawnych przys\u0142uguje przez dodatkowy okres 12 semestr\u00f3w.\n\nKontakt\n\nBOSS\n - osoby zajmuj\u0105ce si\u0119 obs\u0142ug\u0105 \u015bwiadcze\u0144 na poszczeg\u00f3lnych Wydzia\u0142ach\n\nbudynek C-7\n pok\u00f3j 112b\n\nponiedzia\u0142ek \u2013 wtorek\n 9:00 \u2013 15:00\n czwartek - pi\u0105tek\n 7:30 \u2013 13:30\n\nStopka\n\nArchiwum dokument\u00f3w\n\nDzia\u0142 Spraw Studenckich\nAkademia G\u00f3rniczo-Hutnicza\nim. Stanis\u0142awa Staszica w Krakowie\nAl. Mickiewicza 30\n30-059 Krak\u00f3w\n\nBiuro Obs\u0142ugi Spraw Studenckich\nbudynek C-7, pok\u00f3j 112\nSekcja Obs\u0142ugi Organizacji Studenckich\nbudynek C-1, pok\u00f3j 111\nSekcja Wyp\u0142at i Rozlicze\u0144 Stypendi\u00f3w\nbudynek C-1, pok\u00f3j 111\ne-mail: dss@agh.edu.pl\n\nBack"}