{"content": "#  Stypendia doktoranckie -- Szko\u0142a Doktorska AGH \n\nURL: https://www.sd.agh.edu.pl/doktoranci/stypendia-doktoranckie\nCrawled: 2025-03-19 21:38:54\n\nPrzejd\u017a do tre\u015bci\n\nPrzejd\u017a do stopki\n\n Stypendia doktoranckie \n\nStypendium doktoranckie przys\u0142uguje co do zasady ka\u017cdemu doktorantowi kszta\u0142c\u0105cemu si\u0119 w szkole doktorskiej, kt\u00f3ry nie posiada stopnia doktora, przez \u0142\u0105czny okres nieprzekraczaj\u0105cy 4 lat.\n\nStypendium doktoranckie nie przys\u0142uguje doktorantowi, kt\u00f3rego kszta\u0142cenie w szkole doktorskiej wi\u0105\u017ce si\u0119 z \nobowi\u0105zkiem zatrudnienia w podmiocie prowadz\u0105cym szko\u0142\u0119 doktorsk\u0105\n:\n\nna podstawie umowy o prac\u0119;\n\nz wynagrodzeniem, kt\u00f3rego wysoko\u015b\u0107 przekracza wysoko\u015b\u0107 wynagrodzenia profesora.\n\nWysoko\u015b\u0107 stypendium doktoranckiego\n\nUbezpieczenie zdrowotne, spo\u0142eczne i chorobowe doktorant\u00f3w\n\nStypendium doktoranckie w czasie zawieszenia kszta\u0142cenia\n\nZwi\u0119kszenie stypendium doktoranckiego\n\nZwi\u0119kszenie stypendium doktoranckiego ze \u015brodk\u00f3w projektu IDUB\n\nZarz\u0105dzenie Rektora AGH w sprawie centralizacji obs\u0142ugi spraw zwi\u0105zanych z wyp\u0142at\u0105 stypendi\u00f3w doktoranckich doktorantom Szko\u0142y Doktorskiej AGH\n\nO\u015bwiadczenie - stopie\u0144 doktora i zatrudnienie\n\nO\u015bwiadczenie - kszta\u0142cenie w szkole doktorskiej\n\nO\u015bwiadczenie - numer konta bankowego\n\nO\u015bwiadczenie - sk\u0142adki ZUS\n\nFormularz zg\u0142oszenia do ZUS\n\nO\u015bwiadczenie - 30-krotno\u015b\u0107 sk\u0142adek ZUS\n\nMinimalna wysoko\u015b\u0107 stypendium doktoranckiego (brutto) finansowanego z subwencji wynosi:\n\n37% wynagrodzenia profesora \u2013 do miesi\u0105ca, w kt\u00f3rym zosta\u0142a przeprowadzona ocena \u015br\u00f3dokresowa tj. \n3.466,90 z\u0142\n.;\n\n57% wynagrodzenia profesora \u2013 po miesi\u0105cu, w kt\u00f3rym zosta\u0142a przeprowadzona ocena \u015br\u00f3dokresowa tj. \n5.340,90 z\u0142.\n\nWy\u017csze stypendium doktoranckie otrzymuje doktorant posiadaj\u0105cy orzeczenie o niepe\u0142nosprawno\u015bci, orzeczenie o stopniu, o kt\u00f3rym mowa w art. 5 oraz art. 62 ustawy z dnia 27 sierpnia 1997 r. o rehabilitacji zawodowej i spo\u0142ecznej oraz zatrudnianiu os\u00f3b niepe\u0142nosprawnych. Taka osoba otrzymuje stypendium doktoranckie w wysoko\u015bci zwi\u0119kszonej o 30%.\n\nWysoko\u015b\u0107 minimalnego miesi\u0119cznego wynagrodzenia zasadniczego dla profesora w uczelni publicznej okre\u015blona w rozporz\u0105dzeniu wynosi\n9.370,00z\u0142.\n\nStypendium doktoranckie nie jest opodatkowane podatkiem dochodowym. Doktoranci kszta\u0142c\u0105cy si\u0119 w szko\u0142ach doktorskich i pobieraj\u0105cy stypendium doktoranckie s\u0105 natomiast obj\u0119ci obowi\u0105zkowym ubezpieczeniem emerytalnym i rentowym oraz wypadkowym. Ubezpieczenie chorobowe jest dobrowolne.\n\nUbezpieczenie zdrowotne\n\nDoktoranci z Polski\n\nUczelnia zg\u0142asza obowi\u0105zkowo do ubezpieczenia zdrowotnego doktorant\u00f3w, kt\u00f3rzy nie posiadaj\u0105 innego tytu\u0142u do tego ubezpieczenia. Obowi\u0105zek ten powstaje z dniem z\u0142o\u017cenia o\u015bwiadczenia o niepodleganiu obowi\u0105zkowi ubezpieczenia zdrowotnego z innego tytu\u0142u - \nO\u015bwiadczenie - sk\u0142adki ZUS\n, nie wcze\u015bniej jednak ni\u017c z dniem rozpocz\u0119cia odpowiednio pierwszego semestru kszta\u0142cenia, a wygasa z dniem uko\u0144czenia kszta\u0142cenia w szkole doktorskiej albo skre\u015blenia z listy doktorant\u00f3w.\n\nKa\u017cdorazowa zmiana tytu\u0142\u00f3w do ubezpieczenia, tj. nabycie/utrata prawa do renty, rozpocz\u0119cie pracy na podstawie umowy o prac\u0119 lub umowy zlecenia, utrata prawa do ubezpieczenia jako cz\u0142onek rodziny po uko\u0144czeniu 26 roku \u017cycia, wymaga natychmiastowego z\u0142o\u017cenia ww. o\u015bwiadczenia. Zg\u0142oszenie do ubezpieczenia zdrowotnego na podstawie innego tytu\u0142u do ubezpieczenia zdrowotnego ni\u017c status doktoranta, powoduje automatycznie utrat\u0119 prawa do \u015bwiadcze\u0144 zdrowotnych na podstawie statusu doktoranta.\n Wyrejestrowanie z ubezpieczenia zdrowotnego na podstawie innego tytu\u0142u do ubezpieczenia zdrowotnego ni\u017c status doktoranta, powoduje automatycznie utrat\u0119 prawa do \u015bwiadcze\u0144 zdrowotnych.\n\nDoktorant nie nabywa automatycznie prawa do \u015bwiadcze\u0144 zdrowotnych tylko z tego wzgl\u0119du, \u017ce jest doktorantem. Zg\u0142oszenie do tego ubezpieczenia przez Uczelni\u0119 odbywa si\u0119 tylko na podstawie z\u0142o\u017conego przez doktoranta o\u015bwiadczenia.\n Zg\u0142oszenie do ubezpieczenia zdrowotnego przez Uczelni\u0119, nie powoduje zmniejszenia kwoty stypendium doktoranckiego.\n\nPrawo do \u015bwiadcze\u0144 opieki zdrowotnej dla os\u00f3b, kt\u00f3re uko\u0144czy\u0142y szko\u0142\u0119 doktorsk\u0105 \u2013 wygasa po up\u0142ywie 4 miesi\u0119cy od jej uko\u0144czenia albo skre\u015blenia z listy doktorant\u00f3w.\n\nDoktoranci spoza UE lub EFTA\n\nDoktoranci spoza Unii Europejskiej lub pa\u0144stwa cz\u0142onkowskiego Europejskiego Porozumienia o Wolnym Handlu (EFTA), kt\u00f3rzy kszta\u0142c\u0105 si\u0119 w Polsce i nie posiadaj\u0105 uprawnie\u0144 do ubezpieczenia zdrowotnego z innego tytu\u0142u, mog\u0105 ubezpieczy\u0107 si\u0119 dobrowolnie. W tym celu, bez po\u015brednictwa Szko\u0142y Doktorskiej, doktorant powinien:\n\nBy\u0107 zameldowany w Polsce i posiada\u0107 numer PESEL.\n\nZg\u0142osi\u0107 si\u0119 do plac\u00f3wki NFZ i z\u0142o\u017cy\u0107 wniosek o dobrowolne obj\u0119cie ubezpieczeniem zdrowotnym.\n\nPo pozytywnym rozpatrzeniu wniosku podpisa\u0107 umow\u0119 o obj\u0119cie ubezpieczeniem z NFZ-tem.\n\nW ci\u0105gu 7 dni od podpisania umowy zg\u0142osi\u0107 si\u0119 z ni\u0105 do plac\u00f3wki ZUS-u i wype\u0142ni\u0107 druk ZUS ZZA.\n\nPami\u0119ta\u0107 o terminowym odprowadzaniu sk\u0142adki i sk\u0142adaniu deklaracji ZUS DRA.\n\nNFZ\n\nZUS\n\nUbezpieczenia spo\u0142eczne\n\nStypendium doktoranckie, bez wzgl\u0119du na miejsce pochodzenia doktoranta, jest osk\u0142adkowane z tytu\u0142u obowi\u0105zkowego ubezpieczenia emerytalnego i rentowego. Podstaw\u0105 wymiaru sk\u0142adek na ubezpieczenia spo\u0142eczne doktorant\u00f3w jest kwota brutto stypendium doktoranckiego.\n\nSk\u0142adk\u0119 emerytaln\u0105 finansuj\u0105 po po\u0142owie doktorant i Uczelnia (po 9,76%). Cz\u0119\u015b\u0107 sk\u0142adki rentowej w wysoko\u015bci 1,5% podstawy finansuje doktorant, a cz\u0119\u015b\u0107 w wysoko\u015bci 6,5% podstawy Uczelnia. Sk\u0142adk\u0119 wypadkow\u0105 w ca\u0142o\u015bci p\u0142aci Uczelnia.\n\nDoktorant mo\u017ce podlega\u0107 dobrowolnemu ubezpieczeniu chorobowemu. Sk\u0142adka chorobowa wynosi 2,45% od kwoty brutto stypendium doktoranckiego i jest finansowana przez doktoranta. Zg\u0142oszenie do tego ubezpieczenia nast\u0119puje na podstawie z\u0142o\u017conego przez doktoranta dokumentu - \nO\u015bwiadczenie - sk\u0142adki ZUS\n.\n\nW okresie zawieszenia kszta\u0142cenia do ustalenia wysoko\u015bci stypendium doktoranckiego stosuje si\u0119 odpowiednio przepisy dotycz\u0105ce ustalania zasi\u0142ku macierzy\u0144skiego, z tym \u017ce przez podstaw\u0119 wymiaru zasi\u0142ku rozumie si\u0119 wysoko\u015b\u0107 miesi\u0119cznego stypendium doktoranckiego, przys\u0142uguj\u0105cego w dniu z\u0142o\u017cenia wniosku o zawieszenie.\u00a0\n\nW celu zawieszenia kszta\u0142cenia nale\u017cy z\u0142o\u017cy\u0107 \nWniosek o zawieszenie kszta\u0142cenia\n.\n\nDoktoranci do 7 pa\u017adziernika 2024 r. sk\u0142adaj\u0105 w Jednostkach wnioski o przyznanie zwi\u0119kszenia stypendium doktoranckiego z Jednostek \u2013 finansowanego z subwencji.\n\nWniosek o przyznanie stypendium doktoranckiego za osi\u0105gni\u0119cia naukowe\n\nRegulamin wyp\u0142acania stypendium doktoranckiego dla doktorant\u00f3w szk\u00f3\u0142 doktorskich\n\nZarz\u0105dzenie Nr 46/2023 Rektora Akademii G\u00f3rniczo-Hutniczej im. Stanis\u0142awa Staszica w Krakowie z dnia 7 wrze\u015bnia 2023 r. w sprawie wprowadzenia Regulaminu wyp\u0142acania stypendium doktoranckiego dla doktorant\u00f3w szk\u00f3\u0142 doktorskich\n\nSzczeg\u00f3\u0142owe zasady oceny, sk\u0142adania, punktacji i dokumentowania osi\u0105gni\u0119\u0107 do wniosku o zwi\u0119kszone stypendium doktoranckie dla doktorant\u00f3w szko\u0142y doktorskiej wykazuj\u0105cych szczeg\u00f3ln\u0105 aktywno\u015b\u0107 publikacyjn\u0105 na rok akademicki 2024/25 maj\u0105 zastosowanie w roku akademickim 2024/2025\n\nZwi\u0119kszone stypendium doktoranckie mo\u017ce by\u0107 przyznane doktorantowi na pierwszym roku kszta\u0142cenia w szkole doktorskiej, kt\u00f3ry spe\u0142ni\u0142 \u0142\u0105cznie nast\u0119puj\u0105ce warunki:\n 1) osi\u0105gn\u0105\u0142 w trakcie studi\u00f3w drugiego stopnia albo jednolitych studi\u00f3w magisterskich, \u015bredni\u0105 ocen powy\u017cej 4.75,\n 2) uzyska\u0142 w post\u0119powaniu rekrutacyjnym do szko\u0142y doktorskiej wynik lokuj\u0105cy go w 30% najlepszych kandydat\u00f3w przyj\u0119tych do szko\u0142y doktorskiej na pierwszy rok kszta\u0142cenia. W przypadku, gdy 30% najlepszych kandydat\u00f3w stanowi liczba nieca\u0142kowita, stosuje si\u0119 zaokr\u0105glenie w d\u00f3\u0142 do liczby ca\u0142kowitej.\n\nPierwszym celem dzia\u0142ania 5 w ramach projektu Inicjatywa Doskona\u0142o\u015bci \u2013 Uczelnia Badawcza jest przyci\u0105ganie najlepszych kandydat\u00f3w do Szko\u0142y Doktorskiej, stworzenie warunk\u00f3w pozwalaj\u0105cych doktorantom na efektywn\u0105 prac\u0119 badawcz\u0105 (bez konieczno\u015bci wykonywania dodatkowej pracy), pozwalaj\u0105c\u0105 na utrzymanie w\u0142asne i rodziny oraz motywowanie doktorant\u00f3w do intensywnej pracy.\n\nOferta IDUB dla doktorant\u00f3w\n\nStopka\n\nBiblioteka G\u0142\u00f3wna\n\nOchrona danych osobowych\n\nStrona g\u0142\u00f3wna AGH\n\nInicjatywa Doskona\u0142o\u015bci \u2013 Uczelnia Badawcza\n\nSzko\u0142a Doktorska AGH\nbud. A3, I p., pok. 118\nal. Mickiewicza 30\n30-059 Krak\u00f3w\n\nDziekanat\n E-mail: phd@agh.edu.pl\n Tel. +48 12 617 56 13\n Tel. +48 12 617 56 11\n Tel. +48 12 617 56 14\n Obs\u0142uga bezpo\u015brednia i telefoniczna doktorant\u00f3w:\n poniedzia\u0142ek - nieczynne\n wtorek-pi\u0105tek - 9:00-13:00\n\nSekretariat\n E-mail: sdbiuro@agh.edu.pl\n Tel. +48 12 617 56 12\n\nBack", "metadata": {"url": "https://www.sd.agh.edu.pl/doktoranci/stypendia-doktoranckie", "title": " Stypendia doktoranckie -- Szko\u0142a Doktorska AGH ", "depth": 3, "duplicate": false, "content_hash": "7f96dad7c33411a33ad52375fa3164a2", "word_count": 1033, "headings": [{"level": 1, "text": "Stypendia doktoranckie"}, {"level": 3, "text": "Ubezpieczenie zdrowotne"}, {"level": 3, "text": "Ubezpieczenia spo\u0142eczne"}, {"level": 2, "text": "Stopka"}]}}