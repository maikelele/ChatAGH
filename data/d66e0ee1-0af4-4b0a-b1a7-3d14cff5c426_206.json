{"content": "#  AGH Junior -- AGH Junior \n\nURL: https://www.junior.agh.edu.pl/\nCrawled: 2025-03-19 21:59:55\n\nPrzejd\u017a do tre\u015bci\n\nPrzejd\u017a do stopki\n\nAGH Junior\n\nAGH Junior\n\u00a0to projekt edukacyjny Akademii G\u00f3rniczo-Hutniczej im. Stanis\u0142awa Staszica w Krakowie, kt\u00f3ry skierowany jest do dzieci w wieku przedszkolnym oraz do uczni\u00f3w szk\u00f3\u0142 podstawowych. Naszym celem jest udowodnienie, \u017ce skomplikowane zjawiska fizyczne czy chemiczne, wiedza z zakresu in\u017cynierii mechanicznej i elektronicznej, procesy zachodz\u0105ce w \u015brodowisku przyrodniczym, badania zmian klimatu, prace geologiczne i geofizyczne, problemy zwi\u0105zane z wytwarzaniem, badaniem lub zastosowaniem materia\u0142\u00f3w, nie zamykaj\u0105 si\u0119 wy\u0142\u0105cznie w obr\u0119bie laboratori\u00f3w naszej uczelni, ale dzi\u0119ki ciekawej formie i znakomitym umiej\u0119tno\u015bciom pracownik\u00f3w AGH, te pozornie trudne tematy mog\u0105 sta\u0107 si\u0119 zal\u0105\u017ckiem prawdziwej pasji, kt\u00f3ra w przysz\u0142o\u015bci przerodzi si\u0119 w fascynuj\u0105c\u0105, naukow\u0105 przygod\u0119.\n\nOdkrywamy \u015bwiat nauki i\u00a0techniki!\n\nPrzygotuj si\u0119 na niezapomnian\u0105 przygod\u0119, kt\u00f3ra pobudzi Twoj\u0105 ciekawo\u015b\u0107, rozbudzi wyobra\u017ani\u0119 i sk\u0142oni Ci\u0119 do zadawania pyta\u0144, na kt\u00f3re nauka ma odpowiedzi. Zapoznaj si\u0119 z cyklem ksi\u0105\u017cek popularnonaukowych napisanych przez naukowc\u00f3w z AGH i odkryj, jak fascynuj\u0105cy mo\u017ce by\u0107 \u015bwiat nauki i techniki.\n\nDlaczego w lod\u00f3wce jest tak zimno?\n\nRalf jest jamnikiem. Ma kr\u00f3tkie \u0142apki, d\u0142ugie, jedwabiste futerko i bardzo weso\u0142y ogon. Jest te\u017c wielkim spryciarzem i jak jest g\u0142odny, to stara si\u0119 usadowi\u0107 blisko lod\u00f3wki. Jak nie jest g\u0142odny, to te\u017c, bo czy to pies mo\u017ce przewidzie\u0107, kiedy mu przyjdzie ochota na \u201ema\u0142e co nieco\u201d?\u00a0\n\nPoznaj tajemnic\u0119 zimna w lod\u00f3wce\n\nSk\u0105d si\u0119 bierze woda w kranie?\n\n\u2014 Pi\u0107, pi\u0107, pi\u0107 \u2014 dysza\u0142 Ralf. \u2014 Nie trzeba by\u0142o tak biega\u0107! \u2014 strofowa\u0142a go Asia, ale podesz\u0142a z miseczk\u0105 pieska do kranu. Jamnik macha\u0142 ogonem i przymilnie patrzy\u0142 na swoj\u0105 w\u0142a\u015bcicielk\u0119. \u2014 Ju\u017c, zaraz, nie b\u0105d\u017a niecierpliwy!\n\nOdkryj tajemnice wody w kranie\n\nDlaczego rower ma dwa ko\u0142a?\n\n\u2014 Jaki pi\u0119kny! Jaki cudowny! \u2014 wykrzykiwa\u0142a Asia. Ralfu\u015b, kt\u00f3ry s\u0142odko drzema\u0142 w kuchni, zerwa\u0142 si\u0119 i przybieg\u0142 zobaczy\u0107, co j\u0105 tak zachwyca. Zobaczy\u0142 i a\u017c przysiad\u0142 na puszystym ogonie z wra\u017cenia.\u00a0\n\nRozwi\u0105\u017c zagadk\u0119 dw\u00f3ch k\u00f3\u0142\n\nJak dzia\u0142a kaloryfer?\n\nSpacer by\u0142 bardzo przyjemny, zw\u0142aszcza dlatego, \u017ce Asia spotka\u0142a Magd\u0119, z kt\u00f3r\u0105 zawsze mia\u0142y sobie mn\u00f3stwo rzeczy do powiedzenia (nawet je\u015bli dopiero godzin\u0119 wcze\u015bniej widzia\u0142y si\u0119 w szkole). Nic dziwnego wi\u0119c, \u017ce zagadana z przyjaci\u00f3\u0142k\u0105 Asia nie zauwa\u017cy\u0142a, jak weso\u0142o na pocz\u0105tku spaceru biegaj\u0105cy jamnik Ralf zacz\u0105\u0142 kuli\u0107 si\u0119 z zimna i dygota\u0107.\n\nOdkryj magi\u0119 ciep\u0142a kaloryfera\n\nCo si\u0119 \u015bwieci w lampce?\n\nZdarzy\u0142o si\u0119 to dawno. Ralf by\u0142 jeszcze ma\u0142ym szczeniakiem z mi\u0119kkim futerkiem i stale zdziwionymi, br\u0105zowymi oczkami. Wtedy w\u0142a\u015bnie piesek nauczy\u0142 si\u0119 tego, czym jest lampka i dlaczego \u015bwieci.\n\nDowiedz si\u0119 dlaczego lampka \u015bwieci\n\nCzemu pralka czasem skacze?\n\nRalf jest mi\u0142o\u015bnikiem prania. To wcale nie znaczy, \u017ce sam potrafi pra\u0107. O nie! Znacznie lepiej wychodzi mu brudzenie. Nikt ju\u017c nie zliczy tych ubra\u0144 Asi, kt\u00f3re musia\u0142y przedwcze\u015bnie trafi\u0107 do pralki ze wzgl\u0119du na \u201epiecz\u0105tki\u201d brudnych psich \u0142apek. Bo gdy Ralf wraca ze spaceru, to jest taki szcz\u0119\u015bliwy, \u017ce mimo zakaz\u00f3w musi, no po prostu musi skoczy\u0107 i przytuli\u0107 si\u0119 do Asi.\n\nZbadaj sekret skacz\u0105cej pralki\n\nOpowiadania, kt\u00f3rych fragmenty mo\u017cesz przeczyta\u0107 na naszej stronie to tylko wst\u0119p do tego co mo\u017cesz znale\u017a\u0107 w ksi\u0105\u017ceczkach dost\u0119pnych w \nSklepie Internetowym AGH\n. Tam znajdziesz ksi\u0105\u017cki, kt\u00f3re odkryj\u0105 przed Tob\u0105 fascynuj\u0105ce fakty, inspiruj\u0105ce historie i zapieraj\u0105ce dech w piersiach odkrycia.\n\nPoczuj magi\u0119 nauki i poszerz swoje horyzonty. Kliknij poni\u017cej, aby przej\u015b\u0107 do sklepu AGH i zaplanowa\u0107 swoj\u0105 podr\u00f3\u017c po fascynuj\u0105cym \u015bwiecie prawdziwej nauki i techniki.\n\nOdkryj wi\u0119cej historii! Przejd\u017a do Sklepu AGH!\n\nPrzedstawiamy wam Adama, Kacpra, Miko\u0142aja i Jurka, kt\u00f3rzy podziel\u0105 si\u0119 z wami ich wsp\u00f3ln\u0105 pasj\u0105, zabieraj\u0105c was do \u015bwiata nowoczesnych technologii.\n\nCo to jest Internet i sk\u0105d w\u0142a\u015bciwie si\u0119 wzi\u0105\u0142?\n\nKoniec XX w. i pocz\u0105tek XXI w. to okres gwa\u0142townego rozwoju Internetu. Coraz wi\u0119cej urz\u0105dze\u0144 ma mo\u017cliwo\u015b\u0107 \u0142\u0105czenia si\u0119 z Internetem i pracy w tym globalnym \u015brodowisku sieciowym. Ale sk\u0105d w\u0142a\u015bciwie wzi\u0105\u0142 si\u0119 Internet? Kto go wymy\u015bli\u0142?\n\nDo czego tak naprawd\u0119 s\u0142u\u017cy telefon?\n\nW ci\u0105gu ponad 100 lat od wynalezienia, telefon sta\u0142 si\u0119 jednym z najpopularniejszych urz\u0105dze\u0144 u\u017cywanych przez cz\u0142owieka. Wszechobecne dzi\u015b telefony kom\u00f3rkowe to ju\u017c jednak zupe\u0142nie inne urz\u0105dzenia. Do czego wi\u0119c one s\u0142u\u017c\u0105?\n\n\u015awiat za 100 lat, czyli gdzie ten telewizor?\n\nJeszcze kilkadziesi\u0105t lat temu samoch\u00f3d na ulicach by\u0142 rzadko widywany, telewizja dopiero raczkowa\u0142a, a telefon mieli tylko nieliczni. Dzi\u015b \u015bwiat wygl\u0105da zupe\u0142nie inaczej ni\u017c kiedy\u015b. A jak b\u0119dzie wygl\u0105da\u0142 w przysz\u0142o\u015bci \u2014 np. za 100 lat?\n\nStopka\n\nBack", "metadata": {"url": "https://www.junior.agh.edu.pl/", "title": " AGH Junior -- AGH Junior ", "depth": 3, "duplicate": false, "content_hash": "3ce6bdb514d53baf435ab54b51686685", "word_count": 698, "headings": [{"level": 1, "text": "AGH Junior"}, {"level": 3, "text": "Dlaczego w lod\u00f3wce jest tak zimno?"}, {"level": 3, "text": "Sk\u0105d si\u0119 bierze woda w kranie?"}, {"level": 3, "text": "Dlaczego rower ma dwa ko\u0142a?"}, {"level": 3, "text": "Jak dzia\u0142a kaloryfer?"}, {"level": 3, "text": "Co si\u0119 \u015bwieci w lampce?"}, {"level": 3, "text": "Czemu pralka czasem skacze?"}, {"level": 3, "text": "Co to jest Internet i sk\u0105d w\u0142a\u015bciwie si\u0119 wzi\u0105\u0142?"}, {"level": 3, "text": "Do czego tak naprawd\u0119 s\u0142u\u017cy telefon?"}, {"level": 3, "text": "\u015awiat za 100 lat, czyli gdzie ten telewizor?"}, {"level": 2, "text": "Stopka"}]}}