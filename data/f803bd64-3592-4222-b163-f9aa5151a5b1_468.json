{"content": "# Zwyci\u0119zcy konkursu Innowacji Studenckich IT is ME-- Serwis Akademii G\u00f3rniczo-Hutniczej \n\nURL: https://agh.edu.pl/aktualnosci/detail/zwyciezcy-konkursu-innowacji-studenckich-it-is-me\nCrawled: 2025-03-19 21:14:49\n\nfot. archiwum organizatora \n\n Zwyci\u0119zcy konkursu Innowacji Studenckich IT is ME \n\n 13/03/2025 \n\n Tegoroczny Festiwal Innowacji Studenckich IT is ME za nami, a wraz z nim fina\u0142 konkursu o tej samej nazwie. Z dziesi\u0119ciu zakwalifikowanych projekt\u00f3w jury wybra\u0142o trzy najlepsze, a ich tw\u00f3rcom i tw\u00f3rczyniom przyzna\u0142o r\u00f3wnorz\u0119dne, zespo\u0142owe nagrody finansowe. \n\nZespo\u0142y studenckie przedstawia\u0142y swoje projekty w formie kr\u00f3tkich prezentacji, a nast\u0119pnie odpowiada\u0142y na pytania jury. Cz\u0119\u015b\u0107 projekt\u00f3w wzbudzi\u0142a spore emocje i dyskusje \u2013 rozmawiano nie tylko o aspektach naukowych, ale tak\u017ce o mo\u017cliwo\u015bciach komercjalizacji i wprowadzenia pomys\u0142\u00f3w na rynek. Jury wskazywa\u0142o r\u00f3wnie\u017c konkretne firmy, kt\u00f3rym mo\u017cna pzredstawi\u0107 rozwi\u0105zania, a tak\u017ce wydarzenia s\u0142u\u017c\u0105ce ich promocji.\n\nZwyci\u0119skie projekty\n\nAutonomiczna \u0142\u00f3d\u017a badawcza \u201eBarka\u201d (AGH Solar Boat)\n \u2013 to autonomiczna jednostka badawcza, kt\u00f3ra mo\u017ce by\u0107 wykorzystywana w r\u00f3\u017cnych \u015brodowiskach wodnych do cel\u00f3w badawczych i monitorowania \u015brodowiska naturalnego. Specjalne czujniki mog\u0105 bada\u0107 jako\u015b\u0107, temperatur\u0119, ph, st\u0119\u017cenie, czy poziom wody, dzi\u0119ki czemu mo\u017cliwe jest wczesne wykrycie zanieczyszcze\u0144 lub tendencyjnej zmiany poziomu cieczy w zbiorniku. Do barki mo\u017cna montowa\u0107 sonary. Ta modyfikacja pozwala bada\u0107 teren pod wod\u0105, np. w celu wykrycia ruchu. Projekt ju\u017c zdoby\u0142 szerokie uznanie w \u015brodowisku naukowym.\u00a0\nAutorzy i autorki projektu:\n Przemys\u0142aw Domaga\u0142a (Wydzia\u0142 Elektrotechniki, Automatyki, Informatyki i In\u017cynierii Biomedycznej, kierunek: informatyka i systemy inteligentne); Micha\u0142 Dydek (Wydzia\u0142 Informatyki, kierunek: informatyka); Miko\u0142aj S\u0142owikowski (Wydzia\u0142 Fizyki i Informatyki Stosowanej, kierunek: informatyka stosowana); Anastasiia Vudvud (Wydzia\u0142 Elektrotechniki, Automatyki, Informatyki i In\u017cynierii Biomedycznej, kierunek: computer science); Krzysztof Furtak (Wydzia\u0142: Elektrotechniki Automatyki, Informatyki i In\u017cynierii Biomedycznej, kierunek: automatyka i robotyka); Micha\u0142 Suchta (Wydzia\u0142 Elektrotechniki, Automatyki, Informatyki i In\u017cynierii Biomedycznej, kierunek: automatyka i robotyka, specjalizacja: komputerowe systemy sterowania); Damian Brzana (Wydzia\u0142 Elektrotechniki, Automatyki, Informatyki i In\u017cynierii Biomedycznej, kierunek: automatyka i robotyka); Kamil Zaj\u0105c (Wydzia\u0142 In\u017cynierii Mechanicznej i Robotyki, kierunek: automatyka przemys\u0142owa i robotyka); Julia Czeka\u0144ska (Wydzia\u0142 Elektrotechniki, Automatyki, Informatyki i In\u017cynierii Biomedycznej, kierunek: computer science); Jakub \u015awierczy\u0144ski (Wydzia\u0142 In\u017cynierii Metali i Informatyki Przemys\u0142owej, kierunek: informatyka techniczna)\n\nProjekt GraviTE (AGH Space Systems)\n \u2013 innowacyjny projekt badawczy, kt\u00f3rego celem jest analiza utraty masy kostnej w warunkach mikrograwitacji oraz opracowanie niskokosztowego bioreaktora zdolnego do autonomicznej hodowli kom\u00f3rkowej. System umo\u017cliwia wymian\u0119 medium hodowlanego oraz utrzymanie optymalnych warunk\u00f3w temperaturowych. Celem projektu jest sprawdzenie, jak d\u0142ugotrwa\u0142e przebywanie w przestrzeni kosmicznej wp\u0142ywa na ko\u015bci astronaut\u00f3w. Uzyskane wyniki (opr\u00f3cz samej wiedzy o zdrowiu astronaut\u00f3w) mog\u0105 zosta\u0107 wykorzystane r\u00f3wnie\u017c do innych dzia\u0142a\u0144, np. leczenia osteoporozy i innych chor\u00f3b uk\u0142adu kostnego, przyczyniaj\u0105c si\u0119 do rozwoju biotechnologii oraz in\u017cynierii biomedycznej.\u00a0\nAutorzy i autorki projektu: \nKacper Nowakowski (Wydzia\u0142 Elektrotechniki, Automatyki, Informatyki i In\u017cynierii Biomedycznej, kierunek: automatyka i robotyka); Przemys\u0142aw Kaczorowski (Wydzia\u0142 Elektrotechniki, Automatyki, Informatyki i In\u017cynierii Biomedycznej, kierunek: automatyka i robotyka); Justyna Ko\u015bcielniak (Wydzia\u0142 In\u017cynierii Mechanicznej i Robotyki, kierunek: in\u017cynieria mechatroniczna); Magdalena Kr\u00f3l (Wydzia\u0142 Fizyki i Informatyki Stosowanej, kierunek: fizyka medyczna); Jaros\u0142aw Przerywacz (Wydzia\u0142 Informatyki, Elektroniki i Telekomunikacji, kierunek: elektronika i telekomunikacja); Kamil Puchalski (Wydzia\u0142 Elektrotechniki, Automatyki, Informatyki i In\u017cynierii Biomedycznej, kierunek: automatyka i robotyka), Barbara Szaflarska (Wydzia\u0142 In\u017cynierii Materia\u0142owej i Ceramiki, kierunek: Ceramika); Piotr S\u0142onka (Wydzia\u0142 Informatyki, Elektroniki i Telekomunikacji, kierunek: elektronika i telekomunikacja); Robert Zubek (Wydzia\u0142 Informatyki, Elektroniki i Telekomunikacji, kierunek: elektronika); Jan Chyczy\u0144ski (Wydzia\u0142 Informatyki, kierunek: informatyka); Patryk Konieczny (Wydzia\u0142 Elektrotechniki, Automatyki, Informatyki i In\u017cynierii Biomedycznej, kierunek: automatyka i robotyka); Jan Hahn (Wydzia\u0142 Informatyki, Elektroniki i Telekomunikacji, kierunek: elektronika).\n\nCityTransit \n\u2013 system wspomagaj\u0105cy pasa\u017cer\u00f3w w dynamicznej sieci transportu publicznego. Narz\u0119dzie, wykorzystuj\u0105c algorytmy sztucznej inteligencji do przewidywania czasu przejazdu, umo\u017cliwia pasa\u017cerom komunikacji miejskiej \u015bledzenie rzeczywistych op\u00f3\u017anie\u0144 autobus\u00f3w i tramwaj\u00f3w. Aplikacja skierowana jest do mieszka\u0144c\u00f3w/mieszkanek miast, kt\u00f3rzy/kt\u00f3re chc\u0105 sprawnie planowa\u0107 podr\u00f3\u017ce. Powsta\u0142a z my\u015bl\u0105 o poprawie dost\u0119pno\u015bci informacji transportowych, szczeg\u00f3lnie w miejscowo\u015bciach, gdzie dotychczas brakowa\u0142o zaawansowanych system\u00f3w monitorowania przejazd\u00f3w. System analizuje dane historyczne i aktualn\u0105 sytuacj\u0119 drogow\u0105, uwzgl\u0119dniaj\u0105c korki i inne utrudnienia, aby zapewni\u0107 jak najdok\u0142adniejsze prognozy. Aplikacja z sukcesem ju\u017c dzia\u0142a w Nowym S\u0105czu, jej autorzy obecnie prowadz\u0105 rozmowy z miastem Krak\u00f3w.\u00a0\nAutorzy projektu:\n Dawid Liberda (Wydzia\u0142 Informatyki, kierunek: informatyka); Marcin Kozub (Wydzia\u0142 Informatyki, kierunek: informatyka).\n\n***\n\nCelem Festiwalu Innowacji Studenckich IT is ME oraz towarzysz\u0105cemu mu konkursowi jest promocja innowacyjnych projekt\u00f3w studenckich w r\u00f3\u017cnej fazie rozwoju i wdro\u017cenia, opracowanych przez student\u00f3w AGH, kt\u00f3re to projekty wykorzystuj\u0105 metody IT.\n\nTegoroczny festiwal oraz fina\u0142 konkursu odby\u0142y si\u0119 12 marca na Wydziale Informatyki.\n\nSk\u0142ad jury: dr Joanna Augustyn-Nadzieja (Pe\u0142nomocniczka Rektora ds. K\u00f3\u0142 Naukowych AGH), prof. Aleksander Byrski (Fundacja TRY IT / Wydzia\u0142 Informatyki AGH), dr Tomasz Drwi\u0119ga (Prodziekan Wydzia\u0142u ds. Studenckich i Kszta\u0142cenia, Wydzia\u0142 Matematyki Stosowanej AGH), mgr Marta Gorczowska (Dzia\u0142 Przedsi\u0119biorczo\u015bci Akademickiej AGH), prof. Marek Karkula (Wydzia\u0142 Zarz\u0105dzania AGH), dr Anna Kotli\u0144ska (Wydzia\u0142 Nauk o Zdrowiu Collegium Medicum UJ ), mgr Joanna \u015awierad-Soli\u0144ska (Wydzia\u0142 Informatyki AGH).\n\nfot. archiwum organizatora\n\nfot. archiwum organizatora\n\nfot. archiwum organizatora\n\nfot. archiwum organizatora\n\nfot. archiwum organizatora\n\nPowr\u00f3t", "metadata": {"url": "https://agh.edu.pl/aktualnosci/detail/zwyciezcy-konkursu-innowacji-studenckich-it-is-me", "title": "Zwyci\u0119zcy konkursu Innowacji Studenckich IT is ME-- Serwis Akademii G\u00f3rniczo-Hutniczej ", "depth": 2, "duplicate": false, "content_hash": "20e91288abb821cd9042225f2c45aae6", "word_count": 750, "headings": [{"level": 1, "text": "Zwyci\u0119zcy konkursu Innowacji Studenckich IT is ME"}, {"level": 2, "text": "Zwyci\u0119skie projekty"}, {"level": 2, "text": "Inne artyku\u0142y z kategorii Nauka"}, {"level": 2, "text": "Najnowsze artyku\u0142y"}, {"level": 2, "text": "Stopka"}]}}