{"content": "# Czes\u0142aw Franciszek Peche \u2013 Historia AGH\n\nURL: https://historia.agh.edu.pl/mediawiki/index.php?title=Czes%C5%82aw_Franciszek_Peche&oldid=78741\nCrawled: 2025-03-19 22:23:24\n\nCzes\u0142aw Franciszek Peche\n\nZ Historia AGH\n\nWersja z dnia 14:04, 2 cze 2023 autorstwa \nHieronimSienski\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nCzes\u0142aw Franciszek Peche\n\nNazwisko\n\nPeche\n\nImi\u0119 / imiona\n\nCzes\u0142aw Franciszek\n\nTytu\u0142y / stanowiska\n\nIn\u017c.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n21 marca 1892\n\nMiejsce urodzenia\n\nRudniki\n\nData \u015bmierci\n\n28 maja 1942\n\nMiejsce \u015bmierci\n\nMagdalenka\n\nDyscyplina/specjalno\u015bci\n\nekonomia\n\nRok przyznania doktoratu h.c. AGH\n\n1935\n\nPow\u00f3d przyznania doktoratu h.c. AGH\n\nza zas\u0142ugi dla g\u00f3rnictwa\n\nOdznaczenia i nagrody\n\nKawaler Krzy\u017ca Komandorskiego Orderu Polonia Restituta\n, \nKawaler Krzy\u017ca Oficerskiego Orderu Polonia Restituta\n\nIn\u017c. \nCzes\u0142aw Franciszek Peche\n (1892\u20131942)\n\nDyrektor Departamentu G\u00f3rniczo-Hutniczego Ministerstwa Przemys\u0142u i Handlu  (1931\u20131938)\n\nDyscyplina/specjalno\u015bci: ekonomia\n\nNota biograficzna\n\nUrodzi\u0142 si\u0119 21 marca 1982 roku w\u00a0Rudnikach (pow. wielu\u0144ski). Rozstrzelany 28 maja 1942 roku w\u00a0Magdalence, pochowany na Cmentarzu Pow\u0105zkowskim w Warszawie.\n\nW\u00a01912\u00a0roku zapisa\u0142 si\u0119 na uniwersytet w\u00a0Kazaniu, ale ze wzgl\u0119du na trudno\u015bci finansowe przeni\u00f3s\u0142 si\u0119 na Wydzia\u0142 Prawa Uniwersytetu Warszawskiego, kt\u00f3ry, po licznych przerwach, uko\u0144czy\u0142 w\u00a01925\u00a0roku. Od 1919 roku zacz\u0105\u0142 pracowa\u0107 w\u00a0Ministerstwie Przemys\u0142u i\u00a0Handlu (pocz\u0105tkowo jako urz\u0119dnik, potem referent, kierownik sekretariatu, wreszcie dyrektor).\n\nCzynnie uczestniczy\u0142 w\u00a0realizacji polityki pa\u0144stwa wobec karteli naftowego i\u00a0w\u0119glowego (bra\u0142 udzia\u0142 w\u00a0rokowaniach, uczestniczy\u0142 jako mediator w\u00a0organizacji syndykatu przemys\u0142u naftowego, wyst\u0105pi\u0142 z\u00a0inicjatyw\u0105 wydania przez Sejm ustawy, pozwalaj\u0105cej na przymusowe zorganizowanie przemys\u0142u naftowego). W\u00a0latach 1934\u20131937 bra\u0142 udzia\u0142 w\u00a0rokowaniach mi\u0119dzynarodowych dotycz\u0105cych eksportu w\u0119gla polskiego. W\u00a01938 roku przeszed\u0142 na emerytur\u0119, nast\u0119pnie obj\u0105\u0142 stanowisko prezesa zarz\u0105du Zak\u0142ad\u00f3w Samochodowych Wsp\u00f3lnoty Interes\u00f3w S.A.\n\nBy\u0142 jednym z\u00a0wsp\u00f3\u0142za\u0142o\u017cycieli, a\u00a0w\u00a0latach 1921\u20131938 redaktorem naczelnym, tygodnika \u201ePrzemys\u0142 i\u00a0Handel\u201d (od 1930\u00a0roku wydawanego pt. \u201ePolska Gospodarcza\u201d). Bra\u0142 udzia\u0142 w\u00a0wydawaniu \u201eThe Polish Economist\u201d. By\u0142 autorem licznych artyku\u0142\u00f3w.\n\nW 1935 roku uzyska\u0142 tytu\u0142 doktora honoris causa Akademii G\u00f3rniczej za zas\u0142ugi dla g\u00f3rnictwa.\n\nWe wrze\u015bniu 1939\u00a0roku ewakuowa\u0142 si\u0119 na wsch\u00f3d, ale w\u00a0pa\u017adzierniku powr\u00f3ci\u0142 do Warszawy. Uczestniczy\u0142 w\u00a0dzia\u0142alno\u015bci konspiracyjnej. Aresztowany w\u00a01942\u00a0roku pod zarzutem odniemczania przedsi\u0119biorstw na G\u00f3rnym \u015al\u0105sku w\u00a0latach trzydziestych, zosta\u0142 osadzony na Pawiaku i\u00a0rozstrzelany w\u00a0Magdalence.\n\nOdznaczenia i nagrody\n\nKawaler Krzy\u017ca Komandorskiego Orderu Polonia Restituta\n, \nKawaler Krzy\u017ca Oficerskiego Orderu Polonia Restituta\n, Order Korony Belgijskiej III kl.\n\n\u0179r\u00f3d\u0142a do biogramu\n\nKsi\u0105\u017cki\n\nMateria\u0142y Informacyjne [nr 4]. Komisja Propagandowa Komitetu Obchodu 50-lecia AGH. Krak\u00f3w 1969, s. 96\n\nPolski S\u0142ownik Biograficzny. T. 25/3, z. 106\u00a0: Pad\u0142o Jan - Pi\u0105tkiewicz Aleksander. Wroc\u0142aw 1980, s. 535-536\n\nWydzia\u0142 Metalurgii i In\u017cynierii Materia\u0142owej\u00a0: informator. Krak\u00f3w 1994, s. 24, [foto]\n\nArtyku\u0142y\n\nWykaz os\u00f3b, kt\u00f3re otrzyma\u0142y Doktoraty Honoris Causa Akademii G\u00f3rniczo-Hutniczej. \nBiuletyn Informacyjny Pracownik\u00f3w AGH\n 1994, nr 5, s. 18\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Czes\u0142aw_Franciszek_Peche&oldid=78741\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/mediawiki/index.php?title=Czes%C5%82aw_Franciszek_Peche&oldid=78741", "title": "Czes\u0142aw Franciszek Peche \u2013 Historia AGH", "depth": 3, "duplicate": false, "content_hash": "6260fbe023a069b054d9d9e562b878b1", "word_count": 445, "headings": [{"level": 1, "text": "Czes\u0142aw Franciszek Peche"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}]}}