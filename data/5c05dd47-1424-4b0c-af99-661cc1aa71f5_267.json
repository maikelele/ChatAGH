{"content": "# Ze smutkiem informujemy, \u017ce 5 stycznia 2025 po ci\u0119\u017ckiej chorobie odszed\u0142 nasz Kolega Ryszard SKOTNICKI-- Wydzia\u0142 Fizyki i Informatyki Stosowanej AGH \n\nURL: https://www.fis.agh.edu.pl/aktualnosci/detail/ze-smutkiem-informujemy-ze-5-stycznia-2025-po-ciezkiej-chorobie-odszedl-nasz-kolega-ryszard-skotnicki\nCrawled: 2025-03-19 21:36:33\n\nZe smutkiem informujemy, \u017ce 5 stycznia 2025 po ci\u0119\u017ckiej chorobie odszed\u0142 nasz Kolega Ryszard SKOTNICKI \n\n 07-01-2025 \n\nPrzez prawie 50 lat zwi\u0105zany z Katedr\u0105 Fizyki Materii Skondensowanej. Prac\u0119 na Akademii G\u00f3rniczo-Hutniczej rozpocz\u0105\u0142 w 1971r. w Instytucie Techniki J\u0105drowej (p\u00f3\u017aniejszy Mi\u0119dzyresortowy Instytut Fizyki i Techniki J\u0105drowej) na stanowisku in\u017cynieryjno-technicznym, najpierw jako technik-sta\u017cysta, nast\u0119pnie technik i starszy technik. Przez pierwsze lata by\u0142 niezast\u0105pionym wsparciem przy eksperymentach dyfrakcyjnych i magnetometrycznych w Zak\u0142adzie Fizyki Fazy Skondensowanej, jak te\u017c podczas pomiar\u00f3w neutronowych w Instytucie Bada\u0144 J\u0105drowych w \u015awierku.\n W latach 1990-2010 odby\u0142 wiele d\u0142u\u017cszych pobyt\u00f3w w o\u015brodkach synchrotronowych DESY w Hamburgu, a nast\u0119pnie w CERN w Genewie. Przed przej\u015bciem na emerytur\u0119 w 2019r. s\u0142u\u017cy\u0142 swoimi cennymi umiej\u0119tno\u015bciami na Pracowni Fizycznej WFiIS AGH.\n\nPogrzeb odb\u0119dzie si\u0119 w czwartek, 9 stycznia 2025 na cmentarzu w Tenczynku i rozpocznie si\u0119 msz\u0105 \u017ca\u0142obn\u0105 o godz. 14:30 w Ko\u015bciele Parafialnym \u015bw. Katarzyny.\n\nPowr\u00f3t", "metadata": {"url": "https://www.fis.agh.edu.pl/aktualnosci/detail/ze-smutkiem-informujemy-ze-5-stycznia-2025-po-ciezkiej-chorobie-odszedl-nasz-kolega-ryszard-skotnicki", "title": "Ze smutkiem informujemy, \u017ce 5 stycznia 2025 po ci\u0119\u017ckiej chorobie odszed\u0142 nasz Kolega Ryszard SKOTNICKI-- Wydzia\u0142 Fizyki i Informatyki Stosowanej AGH ", "depth": 3, "duplicate": false, "content_hash": "c862380da1ae6a26fe88a5ddd5c3f6a3", "word_count": 142, "headings": [{"level": 1, "text": "Ze smutkiem informujemy, \u017ce 5 stycznia 2025 po ci\u0119\u017ckiej chorobie odszed\u0142 nasz Kolega Ryszard SKOTNICKI"}, {"level": 2, "text": "Stopka"}]}}