{"content": "# UNESCO/ Poland Co-sponsored Fellowship Programme in Engineering, ed. 2023A - nab\u00f3r projekt\u00f3w\n\nURL: http://www.unesco.agh.edu.pl/aktualnosci/unesco-poland-co-sponsored-fellowship-programme-in-engineering-ed-2023a-nabor-projektow/\nCrawled: 2025-03-19 21:40:01\n\nUNESCO/ Poland Co-sponsored Fellowship Programme in Engineering, ed. 2023A - nab\u00f3r projekt\u00f3w\nCentrum Mi\u0119dzynarodowej Promocji Technologii i Edukacji AGH - UNESCO, we wsp\u00f3\u0142pracy z PK ds. UNESCO, og\u0142asza w\u015br\u00f3d pracownik\u00f3w AGH konkurs na propozycje projekt\u00f3w w ramach programu stypendialnego dla m\u0142odych naukowc\u00f3w z kraj\u00f3w rozwijaj\u0105cych si\u0119 (edycja 2023 A) w obszarze nauk technicznych (Engineering). Oferta stypendialna Centrum AGH UNESCO b\u0119dzie nast\u0119pnie adresowana do zainteresowanych pochodz\u0105cych wy\u0142\u0105cznie z kraj\u00f3w rozwijaj\u0105cych si\u0119, kt\u00f3rzy zamierzaj\u0105 podnosi\u0107 swoje kwalifikacje, prowadzi\u0107 badania oraz uczestniczy\u0107 w projektach badawczych realizowanych na AGH w obszarze nauk technicznych. Planowany czas trwania stypendium od 1.10.2023 wynosi: dla edycji 2023 A - 6 miesi\u0119cy.\n\nPotencjalny stypendysta powinien realizowa\u0107 program ustalonego sta\u017cu pod opiek\u0105 samodzielnego pracownika naukowego AGH (kierownika projektu). Zakres merytoryczny oferty stypendialnej i zgoda na obj\u0119cie opiek\u0105 naukow\u0105 powinny zosta\u0107 potwierdzone w za\u0142\u0105czonym kwestionariuszu przez Kierownika Jednostki AGH. Wieloetapowa kwalifikacja kandydat\u00f3w b\u0119dzie realizowana z udzia\u0142em kierownika projektu na podstawie informacji zawartych w otrzymanych od potencjalnych kandydat\u00f3w formularzach. Oferta stypendialna AGH dla potrzeb rekrutacji zostanie opublikowana w materia\u0142ach UNESCO i Centrum AGH UNESCO oraz innych wymaganych.\n\nOferty stypendialne dla edycji 2023 A prosimy sk\u0142ada\u0107 na kwestionariuszu w sekretariacie Centrum AGH UNESCO, paw. U2, II p., pok. 203 (godz.8.00-15.00) w terminie do \n19 stycznia 2023, godz. 10.00\n i ponadto przes\u0142a\u0107 elektronicznie w formatach *.doc oraz *.pdf na adres unesco4@agh.edu.pl. Celem otrzymania kwestionariusza prosimy o kontakt na numer telefonu 12 617 51 09. Dzi\u0119kujemy.", "metadata": {"url": "http://www.unesco.agh.edu.pl/aktualnosci/unesco-poland-co-sponsored-fellowship-programme-in-engineering-ed-2023a-nabor-projektow/", "title": "UNESCO/ Poland Co-sponsored Fellowship Programme in Engineering, ed. 2023A - nab\u00f3r projekt\u00f3w", "depth": 3, "duplicate": false, "content_hash": "d06855bddff650372311e3e00ef9f52f", "word_count": 231, "headings": [{"level": 1, "text": "UNESCO/ Poland Co-sponsored Fellowship Programme in Engineering, ed. 2023A - nab\u00f3r projekt\u00f3w"}]}}