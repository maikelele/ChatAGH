{"content": "# Regulamin - AGH e-Sklep\n\nURL: https://sklep.agh.edu.pl/regulamin,11\nCrawled: 2025-03-19 21:17:48\n\nStrona g\u0142\u00f3wna\n  /\n\nRegulamin\n\nRegulamin\n\n\u00a7 1. Definicje\n\nIlekro\u0107 w niniejszym Regulaminie jest mowa o:\n\n1)\n Kliencie\n \u2013 rozumie si\u0119 przez to osob\u0119 fizyczn\u0105, posiadaj\u0105c\u0105 pe\u0142n\u0105 zdolno\u015b\u0107 do czynno\u015bci prawnych, a tak\u017ce osob\u0119 prawn\u0105 oraz jednostk\u0119 organizacyjn\u0105 nieposiadaj\u0105c\u0105 osobowo\u015bci prawnej, kt\u00f3rej przepisy szczeg\u00f3lne przyznaj\u0105 zdolno\u015b\u0107 prawn\u0105, a kt\u00f3ra dokonuje Zam\u00f3wienia. Klientami nie mog\u0105 by\u0107 jednostki organizacyjne AGH;\n\n2) \nSprzedaj\u0105cym\n \u2013 rozumie si\u0119 przez to Akademi\u0119 G\u00f3rniczo-Hutnicz\u0105 im. Stanis\u0142awa Staszica w Krakowie z siedzib\u0105 przy al. Mickiewicza 30, 30-059 Krak\u00f3w, posiadaj\u0105c\u0105 osobowo\u015b\u0107 prawn\u0105 na podstawie art. 12 Ustawy z dnia 27 lipca 2005 r. \u2013 Prawo o\u00a0szkolnictwie wy\u017cszym (tj. Dz.U. z 2012 r., poz. 572 z p\u00f3\u017an. zm.), NIP 675 000 19 23, REGON 000001577;\n\n3)\n Serwisie\n \u2013 rozumie si\u0119 przez to domen\u0119 internetow\u0105 \nwww.sklep.agh.edu.pl\n, zawieraj\u0105c\u0105 tre\u015bci oraz funkcjonalno\u015bci pozwalaj\u0105ce w szczeg\u00f3lno\u015bci na sk\u0142adanie zam\u00f3wie\u0144, zarz\u0105dzanie nimi oraz ich realizacj\u0119;\n\n4)\u00a0 \nSklepie\n \u2013 rozumie si\u0119 przez to prowadzony przez Sprzedaj\u0105cego sklep internetowy dost\u0119pny pod adresem \nwww.sklep.agh.edu.pl\n;\n\n5)\u00a0 \nRegulaminie\n \u2013 rozumie si\u0119 przez to niniejszy Regulamin wraz z za\u0142\u0105cznikami, informuj\u0105cy o obowi\u0105zkach, zasadach korzystania oraz uprawnieniach dw\u00f3ch Stron Umowy, dost\u0119pny pod adresem \nwww.sklep.agh.edu.pl/regulamin\n;\n\n6)\n Koncie Klienta\n \u2013 rozumie si\u0119 przez to funkcjonalno\u015b\u0107 oferowan\u0105 przez Serwis, pozwalaj\u0105c\u0105 na korzystanie ze Sklepu, a w szczeg\u00f3lno\u015bci z Koszyka, gromadz\u0105c\u0105 dane dotycz\u0105ce historii zam\u00f3wie\u0144 i preferencji Klienta co do rodzaju p\u0142atno\u015bci;\n\n7)\n Koszyku \n\u2013 rozumie si\u0119 przez to funkcjonalno\u015b\u0107 oferowan\u0105 Klientowi przez Serwis, pozwalaj\u0105c\u0105 na realizacj\u0119 zam\u00f3wie\u0144;\n\n8) \nAdresie elektronicznym\n \u2013 rozumie si\u0119 przez to aktywne konto e-mail s\u0142u\u017c\u0105ce w\u00a0czasie realizacji zam\u00f3wienia do sta\u0142ego kontaktu za po\u015brednictwem poczty elektronicznej; \n\n9)\n Towarze\n \u2013 rozumie si\u0119 przez to produkty umieszczone w Sklepie przeznaczone do sprzeda\u017cy;\n\n10) \nDniu roboczym\n \u2013 rozumie si\u0119 przez to dzie\u0144 tygodnia od poniedzia\u0142ku do pi\u0105tku z\u00a0wy\u0142\u0105czeniem dni ustawowo wolnych od pracy;\n\n11) \nFormie p\u0142atno\u015bci\n \u2013 rozumie si\u0119 przez to spos\u00f3b dokonania zap\u0142aty za zakupiony Towar, polegaj\u0105cy w szczeg\u00f3lno\u015bci na realizacji p\u0142atno\u015bci w postaci przelewu elektronicznego, tradycyjnego lub za po\u015brednictwem innego systemu p\u0142atno\u015bci elektronicznych zaakceptowanego przez Sprzedaj\u0105cego;\n\n12) \nNewsletterze\n \u2013 rozumie si\u0119 przez to Us\u0142ug\u0119 Elektroniczn\u0105 (elektroniczn\u0105 us\u0142ug\u0119 dystrybucyjn\u0105) \u015bwiadczon\u0105 przez Sprzedaj\u0105cego za po\u015brednictwem poczty elektronicznej e-mail, kt\u00f3ra umo\u017cliwia wszystkim korzystaj\u0105cym z niej Klientom automatyczne otrzymywanie od Sprzedaj\u0105cego cyklicznych tre\u015bci kolejnych edycji Newslettera, zawieraj\u0105cego informacje o Towarze, nowo\u015bciach i promocjach w Sklepie.\n\n\u00a7 2. Postanowienia og\u00f3lne, wymagania techniczne\n\n1.\u00a0 Niniejszy Regulamin okre\u015bla zasady korzystania ze Sklepu prowadzonego przez Sprzedaj\u0105cego, dost\u0119pnego pod adresem \nwww.sklep.agh.edu.pl\n.\n\n2. Adres do korespondencji (komunikacji pomi\u0119dzy Klientem a Sprzedaj\u0105cym):\n\nAkademia G\u00f3rniczo-Hutnicza im. Stanis\u0142awa Staszica w Krakowie \n\nCentrum Komunikacji i\u00a0Marketingu \n\nal. Mickiewicza 30\n\n30-059 Krak\u00f3w \n\nadres e-mail: \nsklep@agh.edu.pl\n\ntel. 12 617 49 76\n\n3.\u00a0 Do korzystania ze Sklepu, w tym przegl\u0105dania oferowanego Towaru, sk\u0142adania zam\u00f3wie\u0144, zak\u0142adania i korzystania z indywidualnego Konta Klienta w Sklepie oraz otrzymywania informacji o zapowiedziach i nowo\u015bciach oraz promocjach i wyprzeda\u017cach niezb\u0119dny jest dost\u0119p do Internetu oraz komputer lub urz\u0105dzenie mobilne. \n\n4.\u00a0 Korzystanie z Serwisu jest uzale\u017cnione od akceptacji polityki cookies oraz polityki prywatno\u015bci. Brak akceptacji plik\u00f3w cookies mo\u017ce skutkowa\u0107 niew\u0142a\u015bciwym funkcjonowaniem Serwisu. \n\n5.\u00a0 Sprzedaj\u0105cy zastrzega, \u017ce w funkcjonowaniu Sklepu mog\u0105 wyst\u0105pi\u0107 przerwy w celu dokonania aktualizacji danych, naprawy systemu lub dokonania innych prac konserwacyjnych, o czym Sprzedaj\u0105cy poinformuje na stronie Sklepu.\n\n\u00a7 3. Konto Klienta\n\n1. W celu za\u0142o\u017cenia Konta Klienta (rejestracji) konieczne jest: \n\n1) wype\u0142nienie formularza rejestracyjnego dost\u0119pnego pod adresem: \nwww.sklep.agh.edu.pl/regulamin\n;\n\n2) wskazanie swojego Adresu elektronicznego; \n\n3) wprowadzenie has\u0142a dost\u0119pu; \n\n4)\u00a0 o\u015bwiadczenie o zapoznaniu si\u0119 z postanowieniami Regulaminu, przez co rozumie si\u0119 wyra\u017cenie zgody na jego stosowanie; \n\n2.\u00a0 Po spe\u0142nieniu warunk\u00f3w, o kt\u00f3rych mowa w ust. 1, Klient otrzymuje na Adres elektroniczny wskazany w trakcie rejestracji wiadomo\u015b\u0107 z potwierdzeniem rejestracji Konta Klienta. W celu doko\u0144czenia rejestracji Konta Klienta konieczne jest potwierdzenie rejestracji zgodnie z instrukcj\u0105 zawart\u0105 w e-mailu.\n\n3. Konto Klienta dost\u0119pne jest 24 godziny na dob\u0119 i 7 dni w tygodniu. Zam\u00f3wienie z\u0142o\u017cone w soboty, dni wolne od pracy i \u015bwi\u0119ta b\u0119d\u0105 realizowane w ci\u0105gu 5 pierwszych dni roboczych nast\u0119puj\u0105cych po dniu, w kt\u00f3rym zam\u00f3wienie zosta\u0142o z\u0142o\u017cone.\n\n4.\u00a0 Rejestracja odbywa si\u0119 jednorazowo. Kolejne Zam\u00f3wienia mog\u0105 by\u0107 sk\u0142adane na podstawie uprzednio zarejestrowanego loginu i has\u0142a Klienta. Login i has\u0142o maj\u0105 charakter poufny. Klient ponosi odpowiedzialno\u015b\u0107 za szkody spowodowane ich ujawnieniem przez Klienta osobom trzecim. \n\n5. Wszelkie zmiany w Koncie Klienta Klient mo\u017ce wprowadza\u0107 za pomoc\u0105 zak\u0142adki \u201eMoje konto\u201d dost\u0119pnej po zalogowaniu. Odpowiedzialno\u015b\u0107 za brak aktualizacji danych ponosi Klient. \n\n6. Z chwil\u0105 potwierdzenia Konta Klienta, w trybie okre\u015blonym w ust. 2, pomi\u0119dzy Klientem a Sprzedaj\u0105cym dochodzi do zawarcia umowy o \u015bwiadczenie us\u0142ugi dost\u0119pu do Konta Klienta, na warunkach okre\u015blonych w niniejszym Regulaminie. \n\n7. Konto Klienta jest wa\u017cne bezterminowo. Po zalogowaniu Klient mo\u017ce usun\u0105\u0107 Konto Klienta poprzez zaznaczenie opcji \u201eUsu\u0144 konto\u201d w zak\u0142adce \u201eMoje konto\u201d. Z chwil\u0105 usuni\u0119cia konta rozwi\u0105zaniu ulega umowa, o kt\u00f3rej mowa w ust. 6. \n\n8. Logowanie do Konta Klienta nast\u0119puje przy u\u017cyciu danych, o kt\u00f3rych mowa w ust. 1, a\u00a0w szczeg\u00f3lno\u015bci loginu/nazwy Klienta oraz has\u0142a dost\u0119pu. \n\n9. W przypadku utraty has\u0142a dost\u0119pu Klient ma mo\u017cliwo\u015b\u0107 odzyskania mo\u017cliwo\u015bci logowania do Konta Klienta za pomoc\u0105 swojego Adresu elektronicznego podanego w\u00a0formularzu rejestracyjnym.\n\n10. Przesy\u0142anie do Serwisu jakichkolwiek tre\u015bci niezgodnych z prawem jest zabronione. \n\n11. Jakakolwiek ingerencja w Serwis, a w szczeg\u00f3lno\u015bci w jego funkcjonalno\u015bci lub struktur\u0119, jest zabroniona. Sprzedaj\u0105cy zastrzega sobie prawo dochodzenia naprawienia ewentualnych szk\u00f3d powsta\u0142ych w wyniku dzia\u0142ania Klienta. \n\n12. Sprzedaj\u0105cy uprawniony jest do zablokowania Konta Klienta, je\u017celi jego dzia\u0142anie w\u00a0ramach Serwisu b\u0119dzie narusza\u0107 obowi\u0105zuj\u0105ce przepisy prawa, chronione przepisami prawa os\u00f3b trzecich, zasady wsp\u00f3\u0142\u017cycia spo\u0142ecznego lub postanowienia niniejszego Regulaminu. Przed zablokowaniem Konta Klienta Klient zostanie wezwany do zaprzestania narusze\u0144. Wezwanie zostanie wys\u0142ane na Adres elektroniczny Klienta. Je\u017celi pomimo to Klient nie zaprzestanie dzia\u0142a\u0144 zabronionych przez Regulamin Sprzedaj\u0105cy uprawniony b\u0119dzie do natychmiastowego zablokowania Konta Klienta. Zablokowanie konta oznacza rozwi\u0105zanie z Klientem w trybie natychmiastowym umowy, o kt\u00f3rej mowa w ust. 6 z winy Klienta. \n\n\u00a7 4. Towar i Cena\n\n1. Towar oferowany w Sklepie jest fabrycznie nowy i legalnie wprowadzony na rynek polski. Ponadto Sprzedaj\u0105cy o\u015bwiadcza, i\u017c wolny jest on tak\u017ce od wad fizycznych lub prawnych. \n\n2. Ilo\u015b\u0107 produkt\u00f3w oferowanych w ramach sklepu jest zmienna i podlega sta\u0142ej aktualizacji. Sprzedaj\u0105cy zastrzega mo\u017cliwo\u015b\u0107 czasowej niedost\u0119pno\u015bci Towaru w\u00a0\u017c\u0105danych przez Klienta: kolorystyce, rozmiarze, wersji j\u0119zykowej, ilo\u015bci itp. Informacja o czasowej niedost\u0119pno\u015bci Towaru udost\u0119pniona b\u0119dzie na stronie Sklepu. \n\n3. Do\u0142o\u017cono wszelkich stara\u0144, aby opisy dost\u0119pnych w Sklepie produkt\u00f3w by\u0142y prawdziwe i aktualne. Sklep nie odpowiada jednak za b\u0142\u0119dne podanie ich parametr\u00f3w lub w\u0142a\u015bciwo\u015bci przez producenta.\n\n4. Produkty przedstawione na zdj\u0119ciach umieszczonych w Sklepie mog\u0105 nieznacznie odbiega\u0107 swoim wygl\u0105dem od orygina\u0142u.\n\n5. Informacje o produktach podane na stronach internetowych Sklepu, w szczeg\u00f3lno\u015bci ich opisy, parametry techniczne i u\u017cytkowe oraz ceny, stanowi\u0105 zaproszenie do zawarcia umowy zgodnie z art. 71 Kodeksu cywilnego.\n\n6. Ceny wskazane w Sklepie zawieraj\u0105 podatek VAT i wyra\u017cone s\u0105 w walucie polskiej (PLN). Cena nie zawiera koszt\u00f3w dostawy. \n\n7. Cen\u0105 wi\u0105\u017c\u0105c\u0105 dla Klienta jest cena podana w Sklepie w chwili sk\u0142adania zam\u00f3wienia przez Klienta. Sprzedaj\u0105cy zastrzega sobie prawo do modyfikacji cen Towaru, jak r\u00f3wnie\u017c do przeprowadzania i odwo\u0142ywania akcji promocyjnych oraz wyprzeda\u017cy. Uprawnienie, o kt\u00f3rym mowa nie ma wp\u0142ywu na zam\u00f3wienie z\u0142o\u017cone po dacie wej\u015bcia w \u017cycie zmiany ceny, akcji promocyjnej lub wyprzeda\u017cy. \n\n\u00a7 5. Realizacja Zam\u00f3wie\u0144 \n\n1. Do z\u0142o\u017cenia Zam\u00f3wienia w Sklepie niezb\u0119dne jest posiadanie aktywnego adresu e-mail.\n\n2.\u00a0 Przegl\u0105danie produkt\u00f3w oraz ich cen, a tak\u017ce dokonywanie ich zakupu jest mo\u017cliwe bez rejestracji w Serwisie. Rejestracja jest bezp\u0142atna i dobrowolna. Po dokonaniu rejestracji dla Klienta tworzone jest indywidualne Konto Klienta.\n\n3. Sklep nie przyjmuje telefonicznie zam\u00f3wie\u0144 ani reklamacji.\n\n4. W przypadku wyd\u0142u\u017cenia realizacji zam\u00f3wienia Klient zostanie o tym poinformowany poczt\u0105 elektroniczn\u0105. \n\n\u00a7 6. Zamawianie Towaru przez zarejestrowanych Klient\u00f3w\n\n1. W celu z\u0142o\u017cenia zam\u00f3wienia w Sklepie za po\u015brednictwem Konta Klienta nale\u017cy: zalogowa\u0107 si\u0119 do Konta Klienta z wykorzystaniem loginu oraz has\u0142a dost\u0119pu, dokona\u0107 wyboru danego produktu poprzez dodanie go do Koszyka, wskaza\u0107 spos\u00f3b dostawy spo\u015br\u00f3d udost\u0119pnionych przez Sprzedaj\u0105cego, wskaza\u0107 adres dostawy (je\u015bli jest inny od wskazanego w Koncie Klienta), poda\u0107 dane do wystawienia faktury, wybra\u0107 Form\u0119 p\u0142atno\u015bci spo\u015br\u00f3d udost\u0119pnionych przez Sprzedaj\u0105cego i wreszcie potwierdzi\u0107 zam\u00f3wienie z wykorzystanie przycisku \u201eZ\u0142\u00f3\u017c zam\u00f3wienie\u201d. \n\n2. Koszt dostarczenia przesy\u0142ki jest zgodny z cennikiem stanowi\u0105cym Za\u0142\u0105cznik Nr 1 do Regulaminu oraz jest podawany Klientowi do wiadomo\u015bci w momencie z\u0142o\u017cenia zam\u00f3wienia. \n\n3. Dokonuj\u0105c zakupu Klient jest zawsze informowany o \u0142\u0105cznej kwocie do zap\u0142aty, obejmuj\u0105cej cen\u0119 Towaru i koszty przesy\u0142ki.\n\n4. Zam\u00f3wienie Towaru jest mo\u017cliwe jedynie po zaakceptowaniu przez Klienta Regulaminu, poprzez zaznaczenie odpowiedniej rubryki. Klient od chwili zaakceptowania niniejszego Regulaminu jest zwi\u0105zany jego tre\u015bci\u0105.\n\n5. Po z\u0142o\u017ceniu zam\u00f3wienia Klient otrzymuje e-mailem potwierdzenie przyj\u0119cia zam\u00f3wienia. W potwierdzeniu umieszczany jest wykaz produkt\u00f3w zam\u00f3wionych przez Klienta, ich ceny jednostkowe, cena \u0142\u0105czna, koszt i czas dostawy. Z chwil\u0105 otrzymania przez Klienta potwierdzenia przyj\u0119cia zam\u00f3wienia pomi\u0119dzy Sprzedaj\u0105cym a Klientem dochodzi do zawarcia umowy sprzeda\u017cy. \n\n6. Zam\u00f3wienie z\u0142o\u017cone przez Klienta zostanie zrealizowane pod warunkiem, \u017ce Towar jest dost\u0119pny w magazynie. W przypadku niedost\u0119pno\u015bci Towaru Sprzedaj\u0105cy zamieszcza o tym stosown\u0105 informacj\u0119 na stronie internetowej Sklepu przy opisie danego Towaru, przy czym brak takiej informacji na stronie internetowej Sklepu nie oznacza, \u017ce dany Towar jest dost\u0119pny. W przypadku niedost\u0119pno\u015bci Towaru, przy opisie kt\u00f3rego nie by\u0142o stosownej informacji, Klient zostanie powiadomiony e-mailem o braku mo\u017cliwo\u015bci zrealizowania Zam\u00f3wienia. \n\n7. W przypadku, gdy Klient chce zmieni\u0107 zam\u00f3wienie po jego potwierdzeniu powinien skontaktowa\u0107 si\u0119 niezw\u0142ocznie ze Sprzedaj\u0105cym z wykorzystaniem danych wskazanych w \u00a7 2 ust. 2, w celu ustalenia zakresu zmiany oraz nowej warto\u015bci zam\u00f3wienia. Nie jest mo\u017cliwa zmiana zam\u00f3wienia po nadaniu przesy\u0142ki do Klienta.\n\n8. Za skutki wynik\u0142e z niew\u0142a\u015bciwego lub niezgodnego z Regulaminem z\u0142o\u017cenia Zam\u00f3wienia przez Klienta Sprzedaj\u0105cy nie ponosi odpowiedzialno\u015bci.\n\n\u00a7 7. Zamawianie Towaru bez rejestracji\n\n1. W celu z\u0142o\u017cenia zam\u00f3wienia w Sklepie bez rejestracji konieczne jest: dokonanie wyboru danego produktu poprzez dodanie go do Koszyka, zaakceptowanie Regulaminu, wskazanie Adresu elektronicznego, danych osobowych, wskazanie sposobu dostawy spo\u015br\u00f3d udost\u0119pnionych przez Sprzedaj\u0105cego, wskazanie adresu dostawy (je\u015bli jest inny ni\u017c podany adres zamieszkania), podanie danych do wystawienia faktury, wskazanie Formy p\u0142atno\u015bci spo\u015br\u00f3d udost\u0119pnionych przez Sprzedaj\u0105cego i wreszcie potwierdzenie zam\u00f3wienia z\u00a0wykorzystaniem przycisku \u201eZ\u0142\u00f3\u017c zam\u00f3wienie\u201d.\n\n2. W celu z\u0142o\u017cenia zam\u00f3wienia w Sklepie za po\u015brednictwem Konta Klienta nale\u017cy: zalogowa\u0107 si\u0119 do Konta Klienta z wykorzystaniem loginu oraz has\u0142a dost\u0119pu, dokona\u0107 wyboru danego produktu poprzez dodanie go do Koszyka, wskaza\u0107 spos\u00f3b dostawy spo\u015br\u00f3d udost\u0119pnionych przez Sprzedaj\u0105cego, wskaza\u0107 adres dostawy (je\u015bli jest inny od wskazanego w Koncie Klienta), poda\u0107 dane do wystawienia faktury, wybra\u0107 Form\u0119 p\u0142atno\u015bci spo\u015br\u00f3d udost\u0119pnionych przez Sprzedaj\u0105cego i wreszcie potwierdzi\u0107 zam\u00f3wienie z wykorzystanie przycisku \u201eZ\u0142\u00f3\u017c zam\u00f3wienie\u201d.\n\n3. Postanowienia \u00a7 6 pkt 2-8 stosuje si\u0119 odpowiednio. \n\n\u00a7 8. P\u0142atno\u015bci\n\n1. Klient powinien dokona\u0107 p\u0142atno\u015bci za zam\u00f3wiony Towar w terminie 7 dni roboczych od dnia, w kt\u00f3rym otrzyma\u0142 e-mail z potwierdzeniem przyj\u0119cia przez Sprzedaj\u0105cego zam\u00f3wienia.\n\n2. Brak p\u0142atno\u015bci w terminie wskazanym w ust. 1 spowoduje anulowanie zam\u00f3wienia i\u00a0b\u0119dzie rozumiane jako odst\u0105pienie Klienta od umowy. O anulowaniu zam\u00f3wienia Sprzedaj\u0105cy poinformuje Klienta za po\u015brednictwem poczty elektronicznej. \n\n3. Sprzedaj\u0105cy oferuje nast\u0119puj\u0105ce formy p\u0142atno\u015bci:\n\n1)\u00a0 przelewy bankowe,\n\n2)\u00a0 p\u0142atno\u015bci elektroniczne. \n\n4. W przypadku p\u0142atno\u015bci realizowanej przelewem bankowym na poleceniu przelewu nale\u017cy umie\u015bci\u0107 w tytule przelewu: imi\u0119 i nazwisko Klienta oraz numer zam\u00f3wienia. Nale\u017cno\u015b\u0107 nale\u017cy wp\u0142aci\u0107 na rachunek bankowy Sprzedaj\u0105cego 08 1240 2294 1111 0010 6980 9131 Bank Pekao S.A. Krak\u00f3w.\n\n5. Klient dokonuj\u0105cy przelewu z konta zagranicznego musi poprzedzi\u0107 numer konta Sklepu literami: \u201ePL\u201d, a tak\u017ce wpisa\u0107 kod SWIFT banku, w kt\u00f3rym funkcjonuje konto Sklepu: \u201ePekao\u201d. \n\n6. Obs\u0142uga p\u0142atno\u015bci elektronicznych odbywa si\u0119 za po\u015brednictwem Serwisu P\u0142atno\u015bci eCard SA. Dost\u0119pne w tym systemie formy p\u0142atno\u015bci to:\n\n1)\u00a0 karty p\u0142atnicze: Visa, Visa Electron, MasterCard, MasterCard Electronic, Maestro;\n\n2) szybkie przelewy (ePrzelewy): P\u0142ac\u0119 z inteligo (inteligo), mTransfer (mBank), P\u0142ac\u0119 z Orange (mBank), Przelew24 (Bank Zachodni WBK), Przelew z BPH (Bank BPH), P\u0142ac\u0119 z iPKO (PKO\u00a0BP), Pekao24Przelew (Bank Pekao), P\u0142ac\u0119 z PeoPay (Bank Pekao), P\u0142ac\u0119 z Citi Handlowy (CitiBank Handlowy), PayWay Toyota Bank (Toyota Bank), P\u0142a\u0107 z BO\u015a (Bank Ochrony \u015arodowiska), P\u0142ac\u0119 z Alior Bankiem (Alior Bank), T-Mobile Us\u0142ugi Bankowe (Alior Bank), Millennium \u2013 P\u0142atno\u015bci Internetowe (Bank Millennium), P\u0142a\u0107 z ING (ING\u00a0Bank \u015al\u0105ski), Credit Agricole Bank Polska S.A., Eurobank p\u0142atno\u015b\u0107 online (Euro Bank S.A.), db Transfer (Deutsche Bank Polska S.A.), iKO (PKO BP), P\u0142a\u0107 z Plus-Bank (Plus Bank S.A), Przelew Volkswagen Bank direct (Volkswagen Bank Polska S.A), P\u0142ac\u0119 z Idea Bank (Idea Bank S.A), e-transfer Pocztowy24 (Bank Pocztowy S.A), BLIK (Polski Standard P\u0142atno\u015bci sp. z o.o.). \n\n7. Sprzedaj\u0105cy wyklucza mo\u017cliwo\u015b\u0107 dokonywania p\u0142atno\u015bci got\u00f3wk\u0105.\n\n8. Za realizacj\u0119 p\u0142atno\u015bci uznaje si\u0119 zaksi\u0119gowanie \u015brodk\u00f3w na koncie Sprzedaj\u0105cego. \n\n9. Sprzedaj\u0105cy lub operator systemu p\u0142atno\u015bci elektronicznych poinformuje Klienta o\u00a0zaksi\u0119gowaniu \u015brodk\u00f3w na koncie.\n\n10. Sprzedaj\u0105cy lub firma kurierska poinformuje Klienta o przygotowaniu przesy\u0142ki, a\u00a0nast\u0119pnie o jej nadaniu na adres wskazany przez Klienta.\n\n\u00a7 9. Zasady realizacji zam\u00f3wie\u0144\n\n1. Termin realizacji zam\u00f3wienia przez Sprzedaj\u0105cego wynosi 7 dni roboczych, nie d\u0142u\u017cej jednak ni\u017c 30 dni od zaksi\u0119gowania \u015brodk\u00f3w na koncie Sprzedaj\u0105cego. W przypadku przekroczenia terminu wskazanego w zdaniu poprzednim, Klient ma prawo odst\u0105pi\u0107 od umowy. \n\n2. Sprzedaj\u0105cy mo\u017ce przekaza\u0107 Towar Klientowi: \n\n1) w siedzibie Sprzedaj\u0105cego do r\u0105k w\u0142asnych Klienta, za okazaniem dowodu osobistego lub legitymacji oraz wydruku potwierdzenia z\u0142o\u017cenia zam\u00f3wienia; \n\n2) w siedzibie Sprzedaj\u0105cego do r\u0105k osoby wskazanej przez Klienta, za okazaniem upowa\u017cnienia do odbioru zam\u00f3wienia, dokumentu ze zdj\u0119ciem oraz wydruku potwierdzenia z\u0142o\u017cenia zam\u00f3wienia;\n\n3) za po\u015brednictwem firmy kurierskiej \nTNT\n zgodnie z cennikiem dost\u0119pnym w za\u0142\u0105czniku nr 1.\n\n3. Wraz z Towarem Sprzedaj\u0105cy przeka\u017ce Klientowi wszelkie dost\u0119pne mu dokumenty z\u00a0nim zwi\u0105zane, takie jak gwarancj\u0119 producenta lub dystrybutora, instrukcj\u0119 obs\u0142ugi lub konserwacji Towaru a tak\u017ce orygina\u0142 dowodu zakupu (faktur\u0119). \n\n4. W przypadku niemo\u017cno\u015bci realizacji zam\u00f3wienia przez Sprzedaj\u0105cego poinformuje on o\u00a0tym Klienta. Sprzedaj\u0105cy zwr\u00f3ci Klientowi niezw\u0142ocznie otrzymane od niego \u015brodki pieni\u0119\u017cne. \n\n\u00a7 10. Odst\u0105pienie od umowy, zwrot Towaru\n\n1. Klient ma prawo odst\u0105pienia od umowy sprzeda\u017cy bez podania jakiejkolwiek przyczyny w terminie do 14 dni od dnia otrzymania Towaru, na zasadach okre\u015blonych w ustawie z dnia 30 maja 2014 r. o prawach konsumenta (Dz.U. poz. 827 z p\u00f3\u017an. zm.). Wraz z\u00a0Towarem Sprzedaj\u0105cy prze\u015ble Klientowi pouczenie o mo\u017cliwo\u015bci odst\u0105pienia od umowy. Pouczenie stanowi Za\u0142\u0105cznik Nr 2 do Regulaminu. \n\n2. Klient ma prawo odst\u0105pi\u0107 od umowy wy\u0142\u0105cznie, gdy zwracany Towar, ani jego oryginalne opakowanie nie s\u0105 uszkodzone oraz gdy stan Towaru pozwala na dalsz\u0105 jego sprzeda\u017c. Oceny w tym zakresie dokonuje Sprzedaj\u0105cy.\n\n3. O\u015bwiadczenie o odst\u0105pieniu od umowy wymaga formy pisemnej i powinno by\u0107 z\u0142o\u017cone na formularzu \u201eO\u015bwiadczenie o odst\u0105pieniu od umowy zawartej na odleg\u0142o\u015b\u0107\u201d, dost\u0119pnym pod adresem: \nwww.sklep.agh.edu.pl\n. Formularz stanowi Za\u0142\u0105cznik Nr 3 do Regulaminu. Wype\u0142niony i w\u0142asnor\u0119cznie podpisany formularz Klient ma obowi\u0105zek do\u0142\u0105czy\u0107 do zwracanego Towaru. \n\n4. W razie odst\u0105pienia od umowy Klient ma obowi\u0105zek dostarczy\u0107 Towar wraz z\u00a0oryginalnym opakowaniem, orygina\u0142em dowodu zakupu (faktur\u0105) oraz o\u015bwiadczeniem o odst\u0105pieniu od umowy do siedziby Sprzedaj\u0105cego wskazanej w\u00a0\u00a7\u00a02\u00a0ust. 2. Koszty przesy\u0142ki zwracanego Towaru ponosi Klient. \n\n5. W razie odst\u0105pienia od umowy Sprzedaj\u0105cy zwr\u00f3ci Klientowi poniesione koszty zam\u00f3wienia. Zwrot poniesionych przez Klienta koszt\u00f3w przesy\u0142ki nast\u0105pi do kwoty najta\u0144szej oferowanej przez Sprzedaj\u0105cego formy dostawy, chocia\u017cby Klient wybra\u0142 wcze\u015bniej inn\u0105, dro\u017csz\u0105 (np. przesy\u0142ka ekspresowa). W przypadku p\u0142atno\u015bci kart\u0105 p\u0142atnicz\u0105 zwrot \u015brodk\u00f3w zostanie wykonany bezpo\u015brednio na kart\u0119 Kupuj\u0105cego.\n\n6. Zwrot koszt\u00f3w zam\u00f3wienia, o kt\u00f3rych mowa w ust. 6, nast\u0105pi w terminie 14 dni od otrzymania przez Sprzedaj\u0105cego Towaru wraz z orygina\u0142em dowodu zakupu, o ile Towar spe\u0142nia kryteria, o kt\u00f3rych mowa w ust. 2.\n\n7. W razie dokonania przez Klienta zwrotu Towaru niespe\u0142niaj\u0105cego kryteri\u00f3w, o kt\u00f3rych mowa w ust 2, Klientowi nie przys\u0142uguje zwrot koszt\u00f3w zam\u00f3wienia, o kt\u00f3rych mowa w ust. 6, a ponowny zwrot Towaru nast\u0105pi na \u017c\u0105danie Klienta i po op\u0142aceniu przez Klienta koszt\u00f3w ponownej przesy\u0142ki.\n\n\u00a7 11. Post\u0119powanie reklamacyjne\n\n1. Klient mo\u017ce zg\u0142asza\u0107 wszelkie nieprawid\u0142owo\u015bci w Serwisie lub jego funkcjonalno\u015bciach. \n\n2. Rozpatrzenie reklamacji nast\u0119puje niezw\u0142ocznie, nie p\u00f3\u017aniej jednak ni\u017c w terminie 7 dni roboczych. Po rozpatrzeniu reklamacji odpowied\u017a zostanie przes\u0142ana na Adres elektroniczny Klienta. \n\n3. W przypadku, gdy zakupiony Produkt jest niezgodny z umow\u0105 (produkt wadliwy) Klient, z zastrze\u017ceniem opcji nieprawid\u0142owego u\u017cytkowania Towaru przez Klienta, mo\u017ce realizowa\u0107 swoje uprawnienia wynikaj\u0105ce z tytu\u0142u r\u0119kojmi na zasadach okre\u015blonych w\u00a0Kodeksie Cywilnym. W przypadku gdy Towar jest obj\u0119ty gwarancj\u0105 producenta lub dystrybutora Klient mo\u017ce skorzysta\u0107 z uprawnie\u0144 gwarancyjnych lub z r\u0119kojmi Sprzedaj\u0105cego wedle w\u0142asnego wyboru.\n\n4. W celu z\u0142o\u017cenia reklamacji, gdy zakupiony Towar okaza\u0142 si\u0119 wadliwy, Klient powinien przes\u0142a\u0107 Sprzedaj\u0105cemu formularz reklamacyjny, w kt\u00f3rym nale\u017cy opisa\u0107 stwierdzon\u0105 wad\u0119 lub wady Towaru. Formularz stanowi Za\u0142\u0105cznik Nr 4 do Regulaminu. Wype\u0142niony formularz mo\u017cna przes\u0142a\u0107 w wersji papierowej lub za po\u015brednictwem poczty elektronicznej (skan), na adres wskazany w \u00a7 2 ust. 2. \n\n9. Zwrot reklamowanego Towaru, wraz z orygina\u0142em dowodu zakupu, mo\u017ce nast\u0105pi\u0107 po otrzymaniu przez Klienta potwierdzenia przyj\u0119cia reklamacji przez Sprzedaj\u0105cego i\u00a0w\u00a0spos\u00f3b z nim ustalony. Koszty przesy\u0142ki reklamowanego Towaru ponosi Klient, a\u00a0je\u015bli reklamacja zostanie uwzgl\u0119dniona przez Sprzedaj\u0105cego jako zasadna, koszty te zostan\u0105 zwr\u00f3cone Klientowi. W przypadku p\u0142atno\u015bci kart\u0105 p\u0142atnicz\u0105 zwrot \u015brodk\u00f3w zostanie wykonany bezpo\u015brednio na kart\u0119 Kupuj\u0105cego.\n\n5. Rozpatrzenie reklamacji przez Sprzedaj\u0105cego nast\u0105pi w terminie 10 dni roboczych od otrzymania przez Sprzedaj\u0105cego reklamowanego Towaru. O wyniku post\u0119powania reklamacyjnego Sprzedaj\u0105cy poinformuje Klienta za po\u015brednictwem poczty elektronicznej. \n\n\u00a7 12. Ochrona danych osobowych oraz polityka cookies\n\n1. W celu realizacji zam\u00f3wienia niezb\u0119dne jest podanie przez Klienta nast\u0119puj\u0105cych danych osobowych: imi\u0119 nazwisko, ulica, numer budynku i lokalu, kod pocztowy, miejscowo\u015b\u0107, kraj, e-mail.\n\n2. Administratorem danych osobowych jest Sprzedaj\u0105cy.\n\n3. Dokonuj\u0105c rejestracji Konta Klienta, b\u0105d\u017a dokonuj\u0105c zakupu bez rejestracji, a tak\u017ce wyra\u017caj\u0105c wol\u0119 otrzymywania Newslettera, Klient mo\u017ce wyrazi\u0107 zgod\u0119 na przetwarzanie danych osobowych w celach reklamy, badania rynku, badania zachowa\u0144 i preferencji Klienta z przeznaczeniem wynik\u00f3w tych bada\u0144 na potrzeby polepszenia jako\u015bci us\u0142ug \u015bwiadczonych przez Sprzedaj\u0105cego.\n\n4. Sprzedaj\u0105cy stosuje w tym celu pliki cookies. Szczeg\u00f3\u0142y dotycz\u0105ce polityki cookies dost\u0119pne s\u0105 pod adresem \nhttps://www.agh.edu.pl/ochrona-danych-osobowych\n.\n\n5. Klientowi przys\u0142uguje prawo wgl\u0105du do tre\u015bci podanych danych osobowych oraz ich poprawiania, a tak\u017ce \u017c\u0105dania usuni\u0119cia danych.\n\n\u00a7 13. Zmiana Regulaminu\n\n1. Sprzedaj\u0105cy mo\u017ce zmieni\u0107 niniejszy Regulamin z wa\u017cnych powod\u00f3w, w szczeg\u00f3lno\u015bci prawnych lub technicznych.\n\n2. Zmieniony regulamin zostanie udost\u0119pniony na stronie internetowej Sklepu. O zmianie regulaminu Sprzedaj\u0105cy poinformuje poprzez komunikat wy\u015bwietlany na stronie internetowej Sklepu oraz poprzez przes\u0142anie zarejestrowanym Klientom na adres e-mail przypisany do ich konta powiadomienia o zmianie regulaminu (wraz z linkiem do regulaminu).\n\n3. Klient ponownie akceptuje lub odmawia akceptacji postanowie\u0144 zmienionego Regulaminu.\n\n4. Zam\u00f3wienia z\u0142o\u017cone przed wej\u015bciem w \u017cycie zmian Regulaminu realizowane s\u0105 zgodnie z dotychczasow\u0105 tre\u015bci\u0105 Regulaminu.\n\n\u00a7 14. Postanowienia ko\u0144cowe\n\n1. Regulamin wchodzi w \u017cycie z dniem 1 wrze\u015bnia 2016 r. \n\n2. W sprawach nieuregulowanych stosuje si\u0119 w\u0142a\u015bciwe przepisy prawa powszechnie obowi\u0105zuj\u0105cego, a w szczeg\u00f3lno\u015bci: \n\n1) ustawy z dnia 23 kwietnia 1964 r. Kodeks cywilny;\n\n2) ustawy z dnia 30 maja 2014 r. o prawach konsumenta z p\u00f3\u017an. zm.\n;\n\n3) ustawy z dnia 18 lipca 2002 r. o \u015bwiadczeniu us\u0142ug drog\u0105 elektroniczn\u0105; \n\n4) ustawy z dnia 10 maja 2018 r. o ochronie danych osobowych.\n\n3. W razie sporu powsta\u0142ego w zwi\u0105zku z wykonywaniem umowy zawartej na podstawie Regulaminu strony zobowi\u0105zuj\u0105 si\u0119 do jego rozstrzygni\u0119cia w pierwszej kolejno\u015bci w\u00a0spos\u00f3b polubowny, dzia\u0142aj\u0105c w dobrej wierze, a nast\u0119pnie przed s\u0105dem w\u0142a\u015bciwym miejscowo dla siedziby Sprzedaj\u0105cego.\n\nZa\u0142\u0105cznik nr 1 - cennik przesy\u0142ek\nZa\u0142\u0105cznik nr 2 - pouczenie o mo\u017cliwo\u015bci odst\u0105pienia od umowy\n\nZa\u0142\u0105cznik nr 3 - formularz o\u015bwiadczenia o odst\u0105pieniu od umowy zawartej na odleg\u0142o\u015b\u0107\nZa\u0142\u0105cznik nr 4 -\n formularz reklamacji", "metadata": {"url": "https://sklep.agh.edu.pl/regulamin,11", "title": "Regulamin - AGH e-Sklep", "depth": 2, "duplicate": false, "content_hash": "dcddd6eb47bbed2e236238d154247361", "word_count": 3127, "headings": []}}