{"content": "#  Data storytelling - narracje wok\u00f3\u0142 danych -- Studia podyplomowe \n\nURL: https://podyplomowe.agh.edu.pl/oferta-studiow-podyplomowych/data-storytelling\nCrawled: 2025-03-19 21:16:25\n\nPrzejd\u017a do tre\u015bci\n\nPrzejd\u017a do stopki\n\n Data storytelling - narracje wok\u00f3\u0142 danych \n\nOsoba do kontaktu\n\ndr Ewa Migaczewska, prof. AGH\n tel.: 12 617 43 92\newamig@agh.edu.pl\n\nlic. Aneta Nosal\n tel.: 12 617 42 52\nanosal@agh.edu.pl\n\nStudia \u0142\u0105cz\u0105 interdyscyplinarnie wszystkie zagadnienia niezb\u0119dne do rozumienia i tworzenia skutecznych historii opartych o dane. Celem studi\u00f3w jest nabycie takich umiej\u0119tno\u015bci, jak:\n\nautomatyczne pobieranie danych,\n\nobs\u0142uga program\u00f3w do analizy danych,\n\nwykorzystywanie prostych, jak i zaawansowanych narz\u0119dzi do wizualizacji danych i ich publikacji online,\n\ntworzenie i prezentacja: raport\u00f3w biznesowych, tre\u015bci przeznaczonych do zamieszczenia w mediach spo\u0142eczno\u015bciowych, profesjonalnych materia\u0142\u00f3w dziennikarskich.\n\nStudia \u0142\u0105cz\u0105 interdyscyplinarnie wszystkie zagadnienia niezb\u0119dne do rozumienia\n i tworzenia skutecznych historii opartych o dane. Dziedzina studi\u00f3w obejmuje 4 obszary tematyczne:\n\nPozyskiwanie danych (technologie, prawo, przetwarzanie).\n W tym zakresie podejmowane b\u0119d\u0105 takie zagadnienia, jak prawne aspekty w zdobywaniu i przetwarzaniu danych i informacji, wykorzystywanie bezp\u0142atnych narz\u0119dzi do tzw. preprocessingu danych (ich oczyszczenia i przygotowania do analiz oraz wizualizacji).\n\nZasady wizualnej prezentacji danych i data storytellingu.\n W obszarze tym znajd\u0105 si\u0119 takie zagadnienia, jak praktyczne wykorzystywanie zasad wizualizacji danych, przyk\u0142ady wykorzystywania wzorc\u00f3w data storytellingu (prostych i rozbudowanych). Uczestnicy studi\u00f3w podczas zaj\u0119\u0107 warsztatowych poznaj\u0105 zasady storytellingu opartego g\u0142\u00f3wnie o dane i stworz\u0105 tre\u015bci zgodnie z w\u0142asnymi za\u0142o\u017ceniami.\n\nTworzenie tre\u015bci i produkt\u00f3w (raport\u00f3w, artyku\u0142\u00f3w, kr\u00f3tkich tre\u015bci np. do opublikowania w mediach spo\u0142eczno\u015bciowch) w oparciu o data storytelling z wykorzystaniem narz\u0119dzi ICT.\n Uczestnicy studi\u00f3w, w ramach przedmiot\u00f3w z tego zakresu, monitorowani przez wyk\u0142adowc\u00f3w, tworzy\u0107 b\u0119d\u0105 w\u0142asne projekty realizuj\u0105c kolejne ich etapy: pocz\u0105wszy od przeprowadzania researchu, zdobycia danych i ich oczyszczenia, po ich analiz\u0119, a\u017c w ko\u0144cu wykreowanie wizualnego storytellingu. Ostatnim elementem b\u0119dzie wykorzystanie prostych oraz zaawansowanych narz\u0119dzi umo\u017cliwiaj\u0105cych publikacj\u0119 swoich materia\u0142\u00f3w w Internecie.\n\nEwaluacja publikacji internetowych.\n W tym obszarze zostan\u0105 zaprezentowane narz\u0119dzia i metody do ewaluacji oraz zintensyfikowania interakcji z u\u017cytkownikami i ko\u0144cowymi odbiorcami na zasadzie sprz\u0119\u017cenia zwrotnego.\n\nLink do Sylabusa\n\nProgram studi\u00f3w obejmuje 172 godziny zaj\u0119\u0107 dydaktycznych.\n Warunkiem zaliczenia \u0107wicze\u0144 laboratoryjnych b\u0119dzie aktywny udzia\u0142 w realizacji zada\u0144 wyznaczonych podczas zaj\u0119\u0107 przez osob\u0119 prowadz\u0105c\u0105 oraz wykonywanie dzia\u0142a\u0144 z wykorzystaniem darmowych narz\u0119dzi przygotowanych na \u0107wiczenia.\n Warunkiem zaliczenia zaj\u0119\u0107 warsztatowych b\u0119dzie aktywny udzia\u0142 w realizacji \u0107wicze\u0144 i zada\u0144 zgodnie z wytycznymi osoby prowadz\u0105cej zaj\u0119cia oraz realizacja miniprojekt\u00f3w opartych na rzeczywistych danych udost\u0119pnionych przez osob\u0119 prowadz\u0105c\u0105. Szczeg\u00f3\u0142owe zasady zaliczenia ka\u017cdego przedmiotu zosta\u0142y okre\u015blone w sylabusach. Wszystkie przewidziane programem studi\u00f3w zaj\u0119cia maj\u0105 charakter obowi\u0105zkowy. Uczestnicy i uczestniczki studi\u00f3w zobowi\u0105zani s\u0105 do zaliczenia wszystkich przedmiot\u00f3w przewidzianych w programie studi\u00f3w.\n\nAbsolwent studi\u00f3w ma wiedz\u0119 z zakresu otoczenia prawnego i przepis\u00f3w prawnych zwi\u0105zanych z pozyskiwaniem i przetwarzaniem danych i informacji, zasad tworzenia narracji i hipernarracji publikowanych w sieci Internet na podstawie danych. Posiada tak\u017ce umiej\u0119tno\u015bci pos\u0142ugiwania si\u0119 najnowszymi praktykami i technologiami w przetwarzaniu i wizualizowaniu danych i informacji oraz ich publikowania w Internecie w postaci opowie\u015bci opartych o dane (data storytelling). Absolwent wyposa\u017cony jest r\u00f3wnie\u017c w wiedz\u0119 i umiej\u0119tno\u015bci analitycznego my\u015blenia w zakresie tzw. \u201edata literacy\u201d i krytycznego wykorzystywania nowych medi\u00f3w i narz\u0119dzi do tworzenia data storytelling.\n\nCzas trwania:\n 2 semestry\n\nTryb zg\u0142osze\u0144:\n rekrutacja prowadzona jest przez system Internetowej Rekrutacji Kandydat\u00f3w (IRK)\n\nLiczba miejsc:\n max. 20\n\nMiejsce zg\u0142osze\u0144:\n Rekrutacja prowadzona jest przez system Internetowej Rekrutacji Kandydat\u00f3w (IRK) -\u00a0\u00a0\nlink do bezpor\u015bredniej rekrutacji\n\nTermin zg\u0142osze\u0144:\n rekrutacja w toku do wyczerpania limitu miejsc\n\nOp\u0142aty:\n 9 000 z\u0142 za ca\u0142o\u015b\u0107 studi\u00f3w (p\u0142atno\u015b\u0107 mo\u017cliwa w dw\u00f3ch r\u00f3wnych ratach po 4500 z\u0142)\n\nDodatkowe informacje:\n Zaj\u0119cia b\u0119d\u0105 odbywa\u0107 si\u0119 w wybrane soboty i niedziele.\n Warunkiem uko\u0144czenia studi\u00f3w podyplomowych b\u0119dzie z\u0142o\u017cenie pracy ko\u0144cowej w postaci projektu zaliczeniowego polegaj\u0105cego na stworzeniu materia\u0142u opublikowanego online opartego na podstawie wyszukanych i pozyskanych przez uczestnika/czk\u0119 danych publicznych. Materia\u0142 b\u0119dzie oceniany wed\u0142ug kryteri\u00f3w obejmuj\u0105cych wszystkie zagadnienia poruszane w ramach poszczeg\u00f3lnych przedmiot\u00f3w obj\u0119tych programem studi\u00f3w. Uczestnicy/czki b\u0119d\u0105 mogli/\u0142y przygotowa\u0107 prac\u0119 ko\u0144cow\u0105 w postaci projektu, wybieraj\u0105c temat z kilku zaproponowanych przez osob\u0119 prowadz\u0105c\u0105 lub sami zadecydowa\u0107 o jego wyborze (po konsultacji z osob\u0105 prowadz\u0105c\u0105). Kryteriami oceny b\u0119d\u0105:\n\nwykorzystane metody i narz\u0119dzia do pozyskania i przetworzenia danych (tak\u017ce rodzaj danych),\n\nkoncepcja narracji/hipernarracji wykorzystana w projekcie,\n\nwykorzystane aplikacje, technologie w budowie materia\u0142u.\n\nAbsolwenci uzyskaj\u0105 \u015bwiadectwo po\u015bwiadczaj\u0105ce uko\u0144czenie studi\u00f3w w Akademii G\u00f3rniczo-Hutniczej im. Stanis\u0142awa Staszica w Krakowie.\n\nformularz zg\u0142oszeniowy\n\ndyplom uko\u0144czenia studi\u00f3w wy\u017cszych (do wgl\u0105du - celem po\u015bwiadczenia jego kopii za zgodno\u015b\u0107 z orygina\u0142em)\n\npo zakwalifikowaniu na studia podyplomowe po\u015bwiadczenie wniesienia op\u0142aty za studia podyplomowe za pierwszy semestr studi\u00f3w, nie p\u00f3\u017aniej ni\u017c w terminie 14 dni przed rozpocz\u0119ciem zaj\u0119\u0107 dydaktycznych w ramach studi\u00f3w podyplomowych\n\nWszystkie dokumenty obs\u0142ugiwane s\u0105 za po\u015brednictwem elektronicznego systemu rekrutacji kandydat\u00f3w IRK.\u00a0 \nLink do bezpor\u015bredniej rekrutacji\n\nStopka\n\nOferta studi\u00f3w podyplomowych\n\nDokumenty dla kandydat\u00f3w\n\nInformacje dla organizator\u00f3w\n\nKursy i szkolenia (IFK)\n\nBack", "metadata": {"url": "https://podyplomowe.agh.edu.pl/oferta-studiow-podyplomowych/data-storytelling", "title": " Data storytelling - narracje wok\u00f3\u0142 danych -- Studia podyplomowe ", "depth": 2, "duplicate": false, "content_hash": "4ee216dabfe734c21335f80c45918d88", "word_count": 739, "headings": [{"level": 1, "text": "Data storytelling - narracje wok\u00f3\u0142 danych"}, {"level": 2, "text": "Stopka"}]}}