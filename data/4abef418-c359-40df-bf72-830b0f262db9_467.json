{"content": "#  Etap przygotowawczy -- HRS4R \n\nURL: https://hrs4r.agh.edu.pl/dokumenty/etap-i\nCrawled: 2025-03-19 21:18:45\n\nPrzejd\u017a do tre\u015bci\n\nPrzejd\u017a do stopki\n\n Etap przygotowawczy \n\n Deklaracja AGH poparcia dla zasad Karty i Kodeksu \n\nAkademia G\u00f3rniczo-Hutnicza\n, reprezentowana przez Rektora prof. Jerzego Lisa, w pe\u0142ni popiera Zalecenie Komisji Europejskiej 2005/251/WE w sprawie \nEuropejskiej Karty Naukowca i Kodeksu Post\u0119powania przy rekrutacji pracownik\u00f3w naukowych\n (zwane dalej Kart\u0105 i Kodeksem). Wytyczne Karty oraz Kodeksu istotnie sprzyjaj\u0105 wi\u0119kszej otwarto\u015bci i transparentno\u015bci rynku europejskiego.\n\nZasady Karty i Kodeksu zgodne s\u0105 ze strategi\u0105 Akademii G\u00f3rniczo-Hutniczej, zmierzaj\u0105c\u0105 do zwi\u0119kszenia atrakcyjno\u015bci, podniesienia jako\u015bci bada\u0144, innowacyjno\u015bci uczelni oraz zapewnienia warunk\u00f3w do rozwoju osobistego naukowc\u00f3w i innych pracownik\u00f3w. Realizacja strategii uczelni ma na celu w\u0142a\u015bciwy dob\u00f3r, rekrutacj\u0119 oraz kontynuacj\u0119 zatrudnienia naukowc\u00f3w legitymuj\u0105cych si\u0119 znacz\u0105cym dorobkiem naukowym, kreatywnymi pomys\u0142ami na realizacj\u0119 innowacyjnych bada\u0144, jak r\u00f3wnie\u017c z potencja\u0142em rozwoju nowej tematyki badawczej.\n\nUznaj\u0105c warto\u015b\u0107 Karty i Kodeksu, Akademia G\u00f3rniczo-Hutnicza dobrowolnie deklaruje zobowi\u0105zanie do stosowania ich zasad. Akademia G\u00f3rniczo-Hutnicza zobowi\u0105zuje si\u0119 do wdro\u017cenia tych zasad w polityce kadrowej oraz do podnoszenia \u015bwiadomo\u015bci w\u015br\u00f3d nauczycieli akademickich i pozosta\u0142ych pracownik\u00f3w.\n Poprzez wdro\u017cenie Karty i Kodeksu Akademia G\u00f3rniczo-Hutnicza zamierza zaoferowa\u0107 naukowcom przyjazne \u015brodowisko pracy i zwi\u0119kszy\u0107 ich mobilno\u015b\u0107 w Europejskiej Przestrzeni Badawczej, a tym samym w\u0142\u0105czy\u0107 uczelni\u0119 do sieci podmiot\u00f3w koncentruj\u0105cych si\u0119 na poprawie warunk\u00f3w rozwoju nauki i bada\u0144.\n\nW celu opracowania planu dzia\u0142a\u0144 w zakresie zarz\u0105dzania zasobami ludzkimi na rzecz naukowc\u00f3w powo\u0142any zosta\u0142 \nZesp\u00f3\u0142 ds. wdro\u017cenia zasad Europejskiej Karty Naukowca i Kodeksu Post\u0119powania przy Rekrutacji Pracownik\u00f3w Naukowych w AGH\n. W sk\u0142ad Zespo\u0142u weszli przedstawiciele wszystkich wydzia\u0142\u00f3w.\n\n Badanie ankietowe naukowc\u00f3w AGH \n\nJednym z element\u00f3w wdro\u017cenia ww. dokument\u00f3w by\u0142o przeprowadzenie anonimowej ankiety skierowanej do wszystkich naukowc\u00f3w AGH: pracownik\u00f3w naukowych, naukowo-dydaktycznych oraz doktorant\u00f3w. Ankieta bada\u0142a opini\u0119 naukowc\u00f3w o zgodno\u015bci przepis\u00f3w i dzia\u0142a\u0144 AGH z zapisami Europejskiej Karty Naukowca i Kodeksu Post\u0119powania przy Rekrutacji Pracownik\u00f3w Naukowych. Proces ankietyzacji odby\u0142 si\u0119 wiosn\u0105 2023 r. Udzielone odpowiedzi stanowi\u0142y wytyczne do opracowania planu dzia\u0142a\u0144 w zakresie wdro\u017cenia zasad Karty i Kodeksu w AGH, zwanego Strategi\u0105 HR4R AGH (Plan dzia\u0142a\u0144 w zakresie wdro\u017cenia zasad Europejskiej Karty Naukowca i Kodeksu Post\u0119powania przy Rekrutacji Pracownik\u00f3w Naukowych w Akademii G\u00f3rniczo-Hutniczej im. Stanis\u0142awa Staszica w Krakowie).\n\n Analiza og\u00f3lnokrajowych i wewn\u0119trznych regulacji prawnych \n\nR\u00f3wnolegle przeprowadzona zosta\u0142a analiza og\u00f3lnokrajowych i wewn\u0119trznych regulacji prawnych oraz procedur i praktyk stosowanych w uczelni w zakresie realizacji zapis\u00f3w Karty i Kodeksu. Do przeprowadzenia analizy wykorzystano standardow\u0105 tabel\u0119 analizy wewn\u0119trznej udost\u0119pnion\u0105 przez KE. Analiza dokumentacji i dzia\u0142a\u0144 AGH pozwoli\u0142a na identyfikacj\u0119 aspekt\u00f3w, kt\u00f3re wymaga\u0142y podj\u0119cia przez uczelni\u0119 przede wszystkim dzia\u0142a\u0144 doskonal\u0105cych.\n\n Wprowadzenie planu dzia\u0142a\u0144 w zakresie wdro\u017cenia zasad Karty i Kodeksu w AGH \n\nNa mocy \nZarz\u0105dzenia Rektora nr 15/2024\n z 1 marca 2024 r. Rektor AGH zarz\u0105dzi\u0142 wprowadzenie planu dzia\u0142a\u0144 w zakresie wdro\u017cenia \nStrategii HR4R AGH\n\n(plik do pobrania; wersja uzupe\u0142niona, tekst ujednolicony \u2013 marzec 2024).\n\nStopka\n\n \u00a9 2023 Centrum Komunikacji i Marketingu\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://hrs4r.agh.edu.pl/dokumenty/etap-i", "title": " Etap przygotowawczy -- HRS4R ", "depth": 2, "duplicate": false, "content_hash": "6aaeb92315a131b650e77f7eb1a97ef7", "word_count": 450, "headings": [{"level": 1, "text": "Etap przygotowawczy"}, {"level": 2, "text": "Stopka"}]}}