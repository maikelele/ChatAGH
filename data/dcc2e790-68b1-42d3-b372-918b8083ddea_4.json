{"content": "#  Zak\u0142ad In\u017cynierii Materia\u0142owej -- Akademickie Centrum Materia\u0142\u00f3w i Nanotechnologii \n\nURL: https://acmin.agh.edu.pl/badania-naukowe/zaklad-inzynierii-materialowej\nCrawled: 2025-03-19 21:38:11\n\nPrzejd\u017a do tre\u015bci\n\nPrzejd\u017a do stopki\n\n Zak\u0142ad In\u017cynierii Materia\u0142owej \n\nProfil badawczy\n\nZesp\u00f3\u0142\n\nAparatura badawcza\n\nProjekty badawcze\n\nPublikacje\n\nPatenty\n\nPrace doktorskie i dyplomowe\n\nGrupa skupia pracownik\u00f3w zajmuj\u0105cych si\u0119 badaniami nad materia\u0142ami metalicznymi do specjalnych zastosowa\u0144 ze szczeg\u00f3lnym naciskiem na stopy \u017celaza, niklu, tytanu i aluminium. Zesp\u00f3\u0142 posiada wieloletnie do\u015bwiadczenie w zakresie bada\u0144 podstawowych oraz ekspertyz w obszarze doboru materia\u0142\u00f3w, parametr\u00f3w proces\u00f3w wytwarzania jak r\u00f3wnie\u017c analizy przyczyn uszkodze\u0144. Podstaw\u0105 prowadzonych analiz jest gruntowna znajomo\u015b\u0107 materia\u0142u oraz zaawansowanych technik analizy mikrostruktury w oparciu o\u00a0mikroskopi\u0119 elektronow\u0105 skaningow\u0105 oraz transmisyjn\u0105, \u015bwietln\u0105, badania dyfraktometryczne (XRD). Dodatkowo prowadzone s\u0105 ekspertyzy w ramach bada\u0144 w\u0142asno\u015bci mechanicznych oraz fizyko-chemicznych materia\u0142\u00f3w. Ca\u0142o\u015b\u0107 uzupe\u0142niona jest szerokimi mo\u017cliwo\u015bciami przygotowania pr\u00f3bek do bada\u0144 mikrostruktury pocz\u0105wszy od technik polerowania mechanicznego, a sko\u0144czywszy na zaawansowanych technikach selektywnego trawienia jonowego FIB. W ramach grupy rozwijana jest r\u00f3wnie\u017c technika automatycznego pomiaru orientacji krystalograficznej i sk\u0142adu fazowego w skali pojedynczych nanometr\u00f3w oparta o dyfrakcj\u0119 elektron\u00f3w rozproszonych (TKD) w cienkich foliach i preparatach.\n\nSprz\u0119t Akademickiego Centrum Materia\u0142\u00f3w i Nanotechnologii umo\u017cliwia nam m. in.:\u00a0analiz\u0119 makro, mikro oraz nano struktury w oparciu o mikroskopi\u0119 \u015bwietln\u0105 oraz mikroskopi\u0119 elektronow\u0105. W szczeg\u00f3lno\u015bci badania TKD (Transmission Kikuchi Diffraction, t-EBSD) pozwalaj\u0105ce na mapowanie faz oraz ich orientacji krystalograficznej na cienkich foliach lub preparatach w postaci nanocz\u0105stek\u00a0ze\u00a0zdolno\u015bci\u0105\u00a0rozdzielcz\u0105\u00a05-10\u00a0nm.\n\nZaplecze umo\u017cliwiaj\u0105ce prawid\u0142ow\u0105 analiz\u0119 stanowi kompletnie wyposa\u017cone laboratorium preparatyki pr\u00f3bek do wy\u017cej wymienionych technik z mo\u017cliwo\u015bci\u0105 przygotowywania zg\u0142ad\u00f3w metalograficznych, trawienia chemicznego i elektrochemicznego. Niew\u0105tpliwym atutem jest wieloletnie do\u015bwiadczenie w ujawnianiu mikrostruktury na drodze selektywnego lub standardowego trawienia chemicznego w stopach \u017celaza, niklu, tytanu oraz aluminium, co pozwala na szybk\u0105 charakterystyk\u0119 materia\u0142\u00f3w, jak r\u00f3wnie\u017c mo\u017cliwo\u015b\u0107 przeprowadzenia analizy opartej na metalografii ilo\u015bciowej.\n\nAnaliza mikrostruktury uzupe\u0142niona jest wszechstronnymi badaniami w\u0142a\u015bciwo\u015bci mechanicznych oraz fizycznych. Prowadzone s\u0105 one w oparciu o nast\u0119puj\u0105ce techniki pomiarowe:\n\nBadania kalorymetryczne umo\u017cliwiaj\u0105ce badanie temperatury topnienia oraz innych przemian fazowych w zakresie do 1500 \u00b0C.\n\nBadania w\u0142asno\u015bci mechanicznych przy u\u017cyciu statycznych maszyn wytrzyma\u0142o\u015bciowych w r\u00f3\u017cnym zakresie obci\u0105\u017ce\u0144 oraz temperatur (ciek\u0142y azot, -150 do 1200 \u00b0C).\n\nBadania twardo\u015bci w skali makro oraz mikro, z mo\u017cliwo\u015bci\u0105 badania twardo\u015bci pow\u0142ok i sk\u0142adnik\u00f3w mikrostruktury przy u\u017cyciu nanoindentera.\n\nPrzeprowadzenie obr\u00f3bki cieplnej typu wy\u017carzanie/starzenie w piecu pr\u00f3\u017cniowym o maksymalnej dopuszczalnej temperaturze 2200 \u00b0C. Mo\u017cliwo\u015b\u0107 przeprowadzania obr\u00f3bki cieplnej element\u00f3w, w tym tak\u017ce d\u0142ugotrwa\u0142ej.\n\nBadania analizy wsp\u00f3\u0142czynnika rozszerzalno\u015bci cieplnej materia\u0142\u00f3w metalicznych.\n\n Grant LIDER XIV: \"Innowacyjna metoda prefabrykowania rur do zastosowa\u0144 w energetyce konwencjonalnej i nadkrytycznej z u\u017cyciem metod kszta\u0142towania przyrostowego\"\t\n 28-11-2023 \n\nWi\u0119cej\n\nStopka\n\nDla pracownik\u00f3w AGH\n\nBiblioteka G\u0142\u00f3wna AGH\n\nUczelnia badawcza IDUB AGH\n\nCentrum Obs\u0142ugi Projekt\u00f3w e-COP AGH\n\n \u00a9 2024 Akademickie Centrum Materia\u0142\u00f3w i Nanotechnologii\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://acmin.agh.edu.pl/badania-naukowe/zaklad-inzynierii-materialowej", "title": " Zak\u0142ad In\u017cynierii Materia\u0142owej -- Akademickie Centrum Materia\u0142\u00f3w i Nanotechnologii ", "depth": 3, "duplicate": false, "content_hash": "0f6bad0a3d71f8972c34202fa80cc20a", "word_count": 422, "headings": [{"level": 1, "text": "Zak\u0142ad In\u017cynierii Materia\u0142owej"}, {"level": 4, "text": "Analiza mikrostruktury uzupe\u0142niona jest wszechstronnymi badaniami w\u0142a\u015bciwo\u015bci mechanicznych oraz fizycznych. Prowadzone s\u0105 one w oparciu o nast\u0119puj\u0105ce techniki pomiarowe:"}, {"level": 2, "text": "Stopka"}]}}