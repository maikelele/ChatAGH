{"content": "# Dzie\u0144 R\u00f3wno\u015bci AGH + UJ - Wydzia\u0142 Humanistyczny AGH\n\nURL: https://wh.agh.edu.pl/dzien-rownosci-agh-uj/\nCrawled: 2025-03-19 21:37:28\n\nWydarzenia wydzia\u0142owe\n\nDzie\u0144 R\u00f3wno\u015bci AGH + UJ\n\n                \u015broda, 09 pa\u017adziernika, 2024            \n\nAkademia G\u00f3rniczo-Hutnicza w Krakowie i Uniwersytet Jagiello\u0144ski serdecznie zapraszaj\u0105 16 pa\u017adziernika 2024 roku na pierwszy Dzie\u0144 R\u00f3wno\u015bci!\n\nWydarzenie ma na celu zwi\u0119kszenie \u015bwiadomo\u015bci na temat praw os\u00f3b studiuj\u0105cych oraz dost\u0119pnego wsparcia na obu uczelniach.\n\nDzie\u0144 R\u00f3wno\u015bci to okazja do promowania r\u00f3wno\u015bci i niedyskryminacji w r\u00f3\u017cnych aspektach \u017cycia akademickiego, takich jak nauka, sport, relacje, aktywizm oraz adaptacja do studiowania. W ramach wydarzenia spotykamy si\u0119 na panelu dyskusyjnym z udzia\u0142em os\u00f3b studiuj\u0105cych oraz konsultacjach z r\u00f3\u017cnymi jednostkami naszych uczelni oferuj\u0105cymi wsparcie.\n\nW trakcie Dnia R\u00f3wno\u015bci osoby studiuj\u0105ce b\u0119d\u0105 mia\u0142y okazj\u0119 podzieli\u0107 si\u0119 swoimi do\u015bwiadczeniami, oraz wyzwaniami, z jakimi mierz\u0105 si\u0119 na uczelni, oraz dowiedzie\u0107 si\u0119 wi\u0119cej o dzia\u0142aniach r\u00f3wno\u015bciowych i wsparciu oferowanym przez AGH i UJ. Panel dyskusyjny z osobami studiuj\u0105cymi pozwoli na przedstawienie do\u015bwiadcze\u0144, oczekiwa\u0144 i obaw zwi\u0105zanych z zapewnianiem bezpiecze\u0144stwa i r\u00f3wno\u015bci w r\u00f3\u017cnych dziedzinach \u017cycia studenckiego oraz poszukiwanie rozwi\u0105za\u0144. W trakcie wydarzenia osoby uczestnicz\u0105ce b\u0119d\u0105 mieli okazj\u0119 porozmawia\u0107 z przedstawiciel(k)ami jednostek zajmuj\u0105cych si\u0119 r\u00f3wno\u015bci\u0105 i niedyskryminacj\u0105, co umo\u017cliwi zapoznanie si\u0119 z dost\u0119pnymi formami wsparcia os\u00f3b studiuj\u0105cych w AGH oraz UJ.\n\nKiedy? 16 pa\u017adziernika 2024 roku od 13.00 do 19.00\n\nGdzie? Miasteczko Studenckie i Klub Za\u015bcianek\n\nKto? Zesp\u00f3\u0142 ds. Planu R\u00f3wno\u015bci P\u0142ci w AGH, Projekt NEXUS WH AGH, Rzecznik R\u00f3wno\u015bci AGH, Bezpieczni UJ\n\nRozk\u0142ad jazdy:\n\nMiasteczko Studenckie (obok Klubu Studio)\n\n13.00-13.30 Powitanie (AGH + UJ)\n13.30-17.30 \u2013 \u201eStoliki kawowe\u201d \u2013 Spotkania konsultacyjne w namiotach pod Klubem Studio\nNamiot 1.\n13.30 \u2013 14.15 \u2013 Dzia\u0142 Dost\u0119pno\u015bci AGH\n14.30 \u2013 15.15 \u2013 Bezpieczni UJ i Biuro Rzecznika Warto\u015bci Akademickich UJ\n15.30-16.15 \u2013 Dobre praktyki r\u00f3wno\u015bciowe i Plany R\u00f3wno\u015bci P\u0142ci w AGH i UJ\n16.30-17.15 \u2013 Centrum Dost\u0119pno\u015bci UJ\nNamiot 2.\n13.30 \u2013 14.15 \u2013 SOWA UJ\n14.30 \u2013 15.15 \u2013 Rzecznik R\u00f3wno\u015bci AGH i Rzecznik Praw Studenta AGH\n15.30-16.15 \u2013 R\u00f3wno\u015bciowe inicjatywy i projekty badawcze w AGH i UJ\n16.30-17.15 \u2013 T\u0119czUJ\n\n17.30-19.00 \u2013 Studencki panel dyskusyjny AGH i UJ \u2013 \u201eWyzwania i perspektywy w budowaniu inkluzywnej spo\u0142eczno\u015bci akademickiej\u201d (Klub Za\u015bcianek, J\u00f3zefa Rostafi\u0144skiego 4). prowadzenie: Edyta Tobiasiewicz (AGH, UJ) i Bartosz Goch (AGH)\n19.00 Podzi\u0119kowania i zako\u0144czenie\n\nWydarzenie pod Honorowym Patronatem JM Rektora Akademii G\u00f3rniczo-Hutniczej im. Stanis\u0142awa Staszica w Krakowie oraz Honorowym Patronatem JM Rektora Uniwersytetu Jagiello\u0144skiego\n\nPoka\u017c mniej", "metadata": {"url": "https://wh.agh.edu.pl/dzien-rownosci-agh-uj/", "title": "Dzie\u0144 R\u00f3wno\u015bci AGH + UJ - Wydzia\u0142 Humanistyczny AGH", "depth": 3, "duplicate": false, "content_hash": "11a680d0e8932fcff6a26bfab1e4270a", "word_count": 368, "headings": [{"level": 1, "text": "Wydarzenia wydzia\u0142owe"}, {"level": 2, "text": "Dzie\u0144 R\u00f3wno\u015bci AGH + UJ"}, {"level": 3, "text": "%20"}]}}