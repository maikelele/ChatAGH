{"content": "# In\u017cynieria Metali Nie\u017celaznych (IMN) - Wydzia\u0142 Metali Nie\u017celaznych\n\nURL: http://wmn.agh.edu.pl/imn\nCrawled: 2025-03-19 21:34:06\n\nStrona g\u0142\u00f3wna\nKszta\u0142cenie\nIn\u017cynieria Metali Nie\u017celaznych (IMN)\nIn\u017cynieria Metali Nie\u017celaznych (IMN)\nLiczba absolwent\u00f3w\n50\n\u00a0rocznie\nLat nauki\n5\n\nStopie\u0144 naukowy\nMagister\nOpis\nIn\u017cynieria Metali Nie\u017celaznych (IMN)\u00a0to najszerszy merytorycznie kierunek kszta\u0142cenia na Wydziale Metali Nie\u017celaznych w dyscyplinie naukowej\u00a0in\u017cynieria materia\u0142owa\u00a0w obszarze metali nie\u017celaznych.\u00a0Kszta\u0142cenie obejmuje nast\u0119puj\u0105c\u0105 wiedz\u0119 podstawow\u0105 i technologiczn\u0105: projektowanie i wytwarzanie nowoczesnych materia\u0142\u00f3w do zastosowa\u0144 w strategicznych dzia\u0142ach gospodarki, p\u00f3\u0142wyrob\u00f3w i wyrob\u00f3w oraz wielomateria\u0142owych kompozyt\u00f3w na bazie metali nie\u017celaznych z wykorzystaniem\u00a0r\u00f3\u017cnych technik syntezy\u00a0faza ciek\u0142a \u2013 faza sta\u0142a (odlewanie), faza sta\u0142a \u2013 faza sta\u0142a (metalurgia proszk\u00f3w),\u00a0przer\u00f3bki plastycznej\u00a0na gor\u0105co i na zimno (procesy wyciskania, kucia, walcowania, ci\u0105gnienia i t\u0142oczenia) oraz nanotechnologii,\u00a0obr\u00f3bki cieplnej i chemicznej w celu efektywnego kszta\u0142towania w\u0142asno\u015bci obj\u0119to\u015bciowych (in\u017cynieria struktury) i powierzchniowych (in\u017cynieria powierzchni) materia\u0142\u00f3w i wyrob\u00f3w.\u00a0Efekty uczenia si\u0119 s\u0105 ulokowane w dyscyplinie in\u017cynieria materia\u0142owa.\n\nKierunek kszta\u0142cenia\u00a0In\u017cynieria Metali Nie\u017celaznych\u00a0na Wydziale Metali Nie\u017celaznych jest jedynym w Polsce i unikatowym w skali \u015bwiatowej miejscem umo\u017cliwiaj\u0105cym uzyskanie wiedzy z zakresu szeroko rozumianej in\u017cynierii materia\u0142owej i metalurgicznej, ca\u0142okszta\u0142tu podstaw mechaniki i struktury materia\u0142\u00f3w metalicznych uzyskanych na bazie metali nie\u017celaznych oraz tradycyjnych i innowacyjnych metod ich przetwarzania i badania.\n\nOferta kszta\u0142cenia na studiach I stopnia obejmuje trzy (do wyboru) \u015bcie\u017cki dyplomowania:\n\n\u015bcie\u017cka 1 \u2013\u00a0In\u017cynieria materia\u0142\u00f3w metalicznych\n\n\u015bcie\u017cka 2 \u2013\u00a0Przetw\u00f3rstwo metali nie\u017celaznych\n\n\u015bcie\u017cka 3 \u2013 In\u017cynieria proces\u00f3w metalurgicznych\n\nProgram studi\u00f3w oferuje liczne praktyki w zak\u0142adach przemys\u0142owych bran\u017cy metali nie\u017celaznych (m.in. KGHM Polska Mied\u017a S.A., Walcownia Metali Dziedzice, Hutmen S.A. Aluminium Konin S.A. Tele-Fonika Kable S.A., polskie i zagraniczne zak\u0142ady przetw\u00f3rstwa metali nie\u017celaznych).\nKszta\u0142cenie realizowane jest na studiach I i II stopnia\n Studia na kierunku In\u017cynieria metali nie\u017celaznych daj\u0105 szans\u0119 na zdobycie interdyscyplinarnej wiedzy, kompetencji in\u017cynierskich oraz szerokich perspektyw zawodowych.... \nStudia pierwszego stopnia\n\n Studia pierwszego stopnia trwaj\u0105 7 semestr\u00f3w i ko\u0144cz\u0105 si\u0119 uzyskaniem stopnia in\u017cyniera.\u00a0Rekrutacja na studia pierwszego stopnia odbywa si\u0119 raz w roku, w miesi\u0105cach: czerwiec\u2013wrzesie\u0144. \n Kszta\u0142cenie jest realizowane na trzech \u015bcie\u017ckach dyplomowania:\u00a0 In\u017cynieria proces\u00f3w metalurgicznych, In\u017cynieria materia\u0142\u00f3w metalicznych oraz Przetw\u00f3rstwo metali nie\u017celaznych \n\nStudia drugiego stopnia\n\n Studia drugiego stopnia trwaj\u0105 3 semestry i ko\u0144cz\u0105 si\u0119 uzyskaniem stopnia magistra. Rekrutacja na studia drugiego stopnia odbywa si\u0119 raz w roku, w miesi\u0105cach:\u00a0 stycze\u0144\u2013luty. \n Kszta\u0142cenie jest realizowane na \u015bcie\u017ckach dyplomowania: In\u017cynieria nowych materia\u0142\u00f3w, Zaawansowane technologie przetw\u00f3rstwa metali oraz Modern Materials, Design and Application \n\nKszta\u0142cenie w \u015bcis\u0142ej wsp\u00f3\u0142pracy z przemys\u0142em ....\nPerspektywy pracy zawodowej ...\nAbsolwent tego kierunku jest przygotowany do podj\u0119cia pracy zawodowej we wszystkich krajowych i zagranicznych zak\u0142adach przemys\u0142owych projektowania i przetw\u00f3rstwa metali nie\u017celaznych, laboratoriach i instytutach badawczych, dzia\u0142ach R&D oraz jednostkach naukowo-dydaktycznych.\n\nin\u017cynier\u00a0 ds. projektowania materia\u0142\u00f3w\n\nin\u017cynier ds. projektowania produkcji\n\nin\u017cynier ds. bada\u0144 i rozwoju\n\nin\u017cynier\u00a0 ds. projektowania technologii\n\nin\u017cynier ds. rozwoju produktu\n\nbadacz\n\nspecjalista ds. zarz\u0105dzania innowacjami\n\nin\u017cynier ds. utrzymania ruchu\n\nnaukowiec", "metadata": {"url": "http://wmn.agh.edu.pl/imn", "title": "In\u017cynieria Metali Nie\u017celaznych (IMN) - Wydzia\u0142 Metali Nie\u017celaznych", "depth": 3, "duplicate": false, "content_hash": "09b863d65ca4546c39b648b5d5d0cb89", "word_count": 440, "headings": [{"level": 1, "text": "In\u017cynieria Metali Nie\u017celaznych (IMN)"}, {"level": 2, "text": "50rocznie"}, {"level": 2, "text": "5"}, {"level": 2, "text": "Magister"}, {"level": 1, "text": "Opis"}, {"level": 1, "text": "Kszta\u0142cenie realizowane jest na studiach I i II stopnia"}, {"level": 2, "text": "Studia pierwszego stopnia"}, {"level": 2, "text": "Studia drugiego stopnia"}, {"level": 1, "text": "Kszta\u0142cenie w \u015bcis\u0142ej wsp\u00f3\u0142pracy z przemys\u0142em ...."}, {"level": 1, "text": "Perspektywy pracy zawodowej ..."}]}}