{"content": "#  FAQ -- Szko\u0142a Doktorska AGH \n\nURL: https://www.sd.agh.edu.pl/ocena-srodokresowa/faq\nCrawled: 2025-03-19 21:38:57\n\nPrzejd\u017a do tre\u015bci\n\nPrzejd\u017a do stopki\n\n FAQ \n\nW jakiej formie ma by\u0107 napisana cz\u0119\u015b\u0107 druga autoreferatu (po tabelce)?\u00a0\n Pisanie ci\u0105g\u0142ego tekstu w formie wed\u0142ug narzuconego planu (Wst\u0119p, Metodologia, wyniki z opisem, Podsumowanie).\n\nDo czego odnosi si\u0119 s\u0142owo \u201euzasadnienie\u201d w pierwszej cz\u0119\u015bci autoreferatu (w tabelce)? Czy jest to \u201euzasadnienie\u201d przyj\u0119tego statusu (np. \u201ezrealizowane\u201d) dla danego zadania badawczego?\u00a0\n W przypadku zrealizowanego zadania poda\u0107 mierzalne efekty tego zadania. W przypadku zadania w trakcie realizacji opisa\u0107 dotychczasowe mierzalne efekty. Je\u017celi wyst\u0119puj\u0105 op\u00f3\u017anienia prosz\u0119 wyja\u015bni\u0107 ich przyczyn\u0119. W przypadku niezrealizowanego zadania poda\u0107 przyczyn\u0119 braku realizacji i podj\u0119te dzia\u0142ania naprawcze.\u00a0\n\nJak nale\u017cy podej\u015b\u0107 do niezrealizowanych punkt\u00f3w IPB?\u00a0\n Wyja\u015bni\u0107 (j.w.) dlaczego dane zadanie nie zosta\u0142o zrealizowane.\u00a0\n\nCzy w analizie post\u0119p\u00f3w (tabela z etapem realizacji ka\u017cdego zadania) mamy uwzgl\u0119dni\u0107 wszystkie zadania, nie tylko badawcze (czyli tak\u017ce konferencje, publikacje itd.)?\n\n Z informacji zamieszczonych w pkt. 1-7 IPB skopiowa\u0107 zadeklarowane dzia\u0142ania, wszystkie, kt\u00f3re obejmuj\u0105 okres\u00a0do dnia \n23.06.2024 r.\n\nCzy limit 10 stron zawiera te\u017c literatur\u0119 i podpisy na dole?\u00a0\n Literatur\u0119 tak, podpisy nie.\u00a0\n\nCzy w punkcie 1. Wprowadzenie nale\u017cy powt\u00f3rnie opisa\u0107 zrealizowane cele jak w Prezentacji osi\u0105gni\u0119\u0107?\n\n Nie, Wprowadzenie jest pocz\u0105tkiem Prezentacji osi\u0105gni\u0119\u0107.\n\nCo zrobi\u0107, je\u015bli kierunek pracy naukowej zmieni\u0142 si\u0119 w stosunku do tego opisanego w Indywidualnym Planie Badawczym i z tego wzgl\u0119du wykonywane s\u0105 inne zadania?\n\n Odnosimy si\u0119 do aktualnego IPB z\u0142o\u017conego w SD. Nale\u017cy przedstawi\u0107 r\u00f3\u017cnice i wyja\u015bni\u0107 pow\u00f3d zmian.\u00a0\n\nCzy nale\u017cy uwzgl\u0119dnia\u0107 w autoreferacie punkty harmonogramu kt\u00f3rych okres realizacji jeszcze si\u0119 nie zacz\u0105\u0142?\n\n Nie.\n\nCzy w autoreferacie w sekcji metodologia badawcza nale\u017cy przedstawi\u0107 metody, aparatur\u0119 itp. stosowane przez pierwsze dwa lata (do czasu z\u0142o\u017cenia autoreferatu) czy r\u00f3wnie\u017c te, kt\u00f3re b\u0119dziemy stosowa\u0107 po ocenie \u015br\u00f3dokresowej?\n\n Tylko te stosowane do 23.06.2024\n\nOpublikowane prace \u2013 czy nale\u017cy za\u0142\u0105czy\u0107 pdf z artyku\u0142em?\u00a0\n W przypadku opublikowanych artyku\u0142\u00f3w za\u0142\u0105czy\u0107 pierwsz\u0105 stron\u0119 lub ca\u0142y artyku\u0142. W przypadku przyj\u0119tych do druku dodatkowo do\u0142\u0105czy\u0107 potwierdzenie przyj\u0119cia do druku.\u00a0\n\nCo dok\u0142adnie jest potrzebne (jak to zrobi\u0107) w Za\u0142\u0105czniku 2?\u00a0\n Wydruk publikacji i patent\u00f3w zarejestrowanych w\u00a0BG AGH.\u00a0Do wygenerowania z bazy biblioteki.\n\nW publikacji wydawca pomyli\u0142 afiliacj\u0119 i wpisana zosta\u0142a afiliacja firmowa zamiast uczelnianej, czy b\u0119dzie to stanowi\u0142o problem?\u00a0\n Nie, ale taka publikacja nie b\u0119dzie zarejestrowana w BG AGH i trzeba tak\u0105 sytuacj\u0119 opisa\u0107 \u2013 jaki jest pow\u00f3d nie wskazania afiliacji AGH (np. klauzula podpisana z firm\u0105 itp.).\u00a0\n\nJe\u015bli m\u00f3j artyku\u0142 jest dopiero wysy\u0142any do sprawdzenia w wydawnictwie, czy mo\u017cna zamie\u015bci\u0107 tylko wys\u0142any pdf i email z potwierdzeniem odbioru przez to wydawnictwo. Czy mo\u017ce wszystkie prace z\u0142o\u017cy\u0107 jako pdf?\u00a0\n Czy jest to publikacja przyj\u0119ta do druku, czy dopiero wys\u0142ana do recenzji? W drugim przypadku trudno j\u0105 traktowa\u0107 jako osi\u0105gni\u0119cie.\u00a0\n\nCzy publikacja dot. pracy magisterskiej, ale opublikowana w trakcie doktoratu musi znale\u017a\u0107 si\u0119 dorobku naukowym?\n Nie musi.\n\nCzy je\u017celi w IPB zosta\u0142y uj\u0119te punkty, kt\u00f3re nie dotycz\u0105 bezpo\u015brednio prac zwi\u0105zanych z tematyk\u0105 doktoratu, a z kt\u00f3rych wynikaj\u0105 publikacje (aktywno\u015b\u0107 w kole naukowym), czy poza dodaniem do tabeli, r\u00f3wnie\u017c nale\u017cy je jako\u015b opisa\u0107 w sekcji II Prezentacja osi\u0105gni\u0119\u0107?\u00a0\n Nale\u017cy wpisa\u0107 je w podsumowaniu autoreferatu.\n\nCo z aktywno\u015bciami, kt\u00f3re nie by\u0142y planowane w IPB, a zosta\u0142y podj\u0119te pewne kroki, np. z\u0142o\u017cenie wniosku patentowego?\n\n Nale\u017cy je wpisa\u0107 i w tabelk\u0119 i autoreferat, je\u017celi tylko s\u0105 zwi\u0105zane z prowadzonymi w doktoracie pracami. Je\u017celi nie s\u0105 bezpo\u015brednio zwi\u0105zane z doktoratem, to powinny by\u0107 umieszczone w podsumowaniu. \u00a0\n\nCzy trzeba skanowa\u0107 ca\u0142y autoreferat, skoro tylko podpisuje si\u0119 na ko\u0144cu. Ewentualnie czy mo\u017ce ka\u017cdy musi z\u0142o\u017cy\u0107 parafk\u0119 na ka\u017cdej stronie \u2013 wtedy skan ca\u0142o\u015bci ma sens?\u00a0\n Nale\u017cy zeskanowa\u0107 ca\u0142y autoreferat\n UWAGA: skanowa\u0107, nie fotografowa\u0107!\u00a0\n\nJak b\u0119dzie wygl\u0105da\u0142o spotkanie z komisj\u0105?\u00a0\n Je\u017celi komisja \u017cyczy sobie prezentacj\u0119, to odpowiedni\u0105 informacj\u0119 powinni\u015bcie Pa\u0144stwo otrzyma\u0107 od Komisji. Trudno przewidzie\u0107 ile b\u0119dzie trwa\u0142o spotkanie. Zale\u017cy od liczby pyta\u0144 ze strony Komisji. Prawdopodobnie \u015brednio ok. 20 minut.\u00a0\n\nCzy sk\u0142ad komisji oceniaj\u0105cej b\u0119dzie znany wcze\u015bniej? Kto b\u0119dzie wchodzi\u0142 w sk\u0142ad komisji?\u00a0\n Sk\u0142ad komisji nie b\u0119dzie publikowany.\u00a0\n\nJakie tematy b\u0119d\u0105 poruszane w trakcie dyskusji z doktorantem? Czy rozmowa mo\u017ce przyj\u0105\u0107 form\u0119 egzaminu z ca\u0142ej dyscypliny naukowej i nale\u017cy si\u0119 spodziewa\u0107 pyta\u0144 wykraczaj\u0105cych poza obszar bada\u0144 doktoranta? Jak przygotowa\u0107 si\u0119 do takiej rozmowy?\u00a0\n Zdecydowanie nie b\u0119dzie to egzamin. Spotkanie ma na celu wyja\u015bnienie w\u0105tpliwo\u015bci Komisji wzgl\u0119dem Pa\u0144stwa dokumentacji. Je\u017celi Komisja sobie tego za\u017cyczy, to mo\u017ce wymaga\u0107 kilkuminutowej prezentacji.\u00a0\n\nKiedy b\u0119dzie znany wynik oceny \u015br\u00f3dokresowej? Jakie s\u0105 kryteria oceny?\u00a0\u00a0\n Wyniki: do \n16 wrze\u015bnia 2024 r.\u00a0 \nKryteria: terminowo\u015b\u0107 realizacji zada\u0144 i zgodno\u015b\u0107 realizowanych zada\u0144 z IPB.\n\nStopka\n\nBiblioteka G\u0142\u00f3wna\n\nOchrona danych osobowych\n\nStrona g\u0142\u00f3wna AGH\n\nInicjatywa Doskona\u0142o\u015bci \u2013 Uczelnia Badawcza\n\nSzko\u0142a Doktorska AGH\nbud. A3, I p., pok. 118\nal. Mickiewicza 30\n30-059 Krak\u00f3w\n\nDziekanat\n E-mail: phd@agh.edu.pl\n Tel. +48 12 617 56 13\n Tel. +48 12 617 56 11\n Tel. +48 12 617 56 14\n Obs\u0142uga bezpo\u015brednia i telefoniczna doktorant\u00f3w:\n poniedzia\u0142ek - nieczynne\n wtorek-pi\u0105tek - 9:00-13:00\n\nSekretariat\n E-mail: sdbiuro@agh.edu.pl\n Tel. +48 12 617 56 12\n\nBack", "metadata": {"url": "https://www.sd.agh.edu.pl/ocena-srodokresowa/faq", "title": " FAQ -- Szko\u0142a Doktorska AGH ", "depth": 3, "duplicate": false, "content_hash": "2ad0fd42191f94377fda4315a3e08cbf", "word_count": 781, "headings": [{"level": 1, "text": "FAQ"}, {"level": 2, "text": "Stopka"}]}}