{"content": "#  G\u00f3rnictwo podziemne -- Studia podyplomowe \n\nURL: https://podyplomowe.agh.edu.pl/oferta-studiow-podyplomowych/gornictwo-podziemne\nCrawled: 2025-03-19 21:16:27\n\nPrzejd\u017a do tre\u015bci\n\nPrzejd\u017a do stopki\n\n G\u00f3rnictwo podziemne \n\nOrganizator studi\u00f3w\n\nWydzia\u0142 In\u017cynierii L\u0105dowej i Gospodarki Zasobami\n Katedra In\u017cynierii G\u00f3rniczej i Bezpiecze\u0144stwa Pracy\n al. Mickiewicza 30, 30-059 Krak\u00f3w\n pawilon A-4, pok\u00f3j 12, parter\n\nStudia podyplomowe skierowane s\u0105 do absolwent\u00f3w uczelni technicznych (z tytu\u0142em in\u017cyniera lub magistra in\u017cyniera), kt\u00f3rzy chc\u0105 zdoby\u0107 i poszerzy\u0107 wiedz\u0119 z zakresu g\u00f3rnictwa podziemnego, a w szczeg\u00f3lno\u015bci do tych, kt\u00f3rzy zamierzaj\u0105 ubiega\u0107 si\u0119 o:\n\nuzyskanie kwalifikacji zawodowych niezb\u0119dnych do zatwierdze\u0144 w podziemnych zak\u0142adach g\u00f3rniczych, wynikaj\u0105cych z prawa geologicznego i g\u00f3rniczego (art.54 ust.3.p.1),\n\nprzyj\u0119cie na II stopie\u0144 studi\u00f3w (magisterskich) na Wydziale In\u017cynierii L\u0105dowej i Gospodarki Zasobami na kierunku In\u017cynieria G\u00f3rnicza, specjalno\u015b\u0107 G\u00f3rnictwo Podziemne.\n\nStudia podyplomowe \u201eG\u00f3rnictwo Podziemne\u201d spe\u0142niaj\u0105 wymagania dotycz\u0105ce kwalifikacji w zakresie przygotowania zawodowego os\u00f3b wykonuj\u0105cych czynno\u015bci w dozorze i wy\u017cszym dozorze w specjalno\u015bci g\u00f3rniczej oraz kierownika i zast\u0119pcy kierownika dzia\u0142u (g\u00f3rniczego, techniki strza\u0142owej, t\u0105pa\u0144) ruchu zak\u0142adu g\u00f3rniczego w podziemnych zak\u0142adach g\u00f3rniczych zgodnie z Rozporz\u0105dzeniem Ministra \u015arodowiska z dnia 12 sierpnia 2016 r. w sprawie kwalifikacji w zakresie g\u00f3rnictwa i ratownictwa g\u00f3rniczego (Dz. U. poz. 1229).\n\nStudia trwaj\u0105 2 semestry i obejmuj\u0105 244 godz. zaj\u0119\u0107 dydaktycznych. Program studi\u00f3w realizowany \u00a0jest w formie wyk\u0142ad\u00f3w, \u0107wicze\u0144, \u00a0seminari\u00f3w i umo\u017cliwia uzyskanie 60 punkt\u00f3w ECTS. Zaj\u0119cia na studiach prowadzone s\u0105 przez nauczycieli Akademii G\u00f3rniczo-Hutniczej w Krakowie oraz przedstawicieli Wy\u017cszego Urz\u0119du G\u00f3rniczego w Katowicach i Centralnej Stacji Ratownictwa G\u00f3rniczego w Bytomiu.\n\nLink do Sylabusa\n\nNa studiach realizowane s\u0105 nast\u0119puj\u0105ce przedmioty:\n\nGeologia z\u0142o\u017cowa i g\u00f3rnicza,\n\nG\u00f3rnictwo og\u00f3lne,\n\nZarys geomechaniki,\n\nPrawo geologiczne i g\u00f3rnicze,\n\nGeodezja i kartografia g\u00f3rnicza,\n\nG\u00f3rnictwo podziemne,\n\nAerologia g\u00f3rnicza,\n\nUrz\u0105dzenia elektryczne,\n\nBezpiecze\u0144stwo pracy i ratownictwo w g\u00f3rnictwie,\n\nBudownictwo podziemne,\n\nTechnika podziemnej eksploatacji z\u0142\u00f3\u017c,\n\nPodstawy wiertnictwa,\n\nTechnika strzelnicza,\n\nMaszyny i urz\u0105dzenia g\u00f3rnicze,\n\nZagro\u017cenia naturalne w g\u00f3rnictwie,\n\nHydrogeologia g\u00f3rnicza,\n\nPo\u017cary podziemne.\n\nRamowe tre\u015bci kszta\u0142cenia dla ww. przedmiot\u00f3w zbie\u017cne z tre\u015bciami zawartymi w programie zaj\u0119\u0107 dydaktycznych SYLLABUS na studiach I stopnia na Wydziale In\u017cynierii L\u0105dowej i Gospodarki Zasobami na kierunku In\u017cynieria G\u00f3rnicza, z modu\u0142em obieralnym z zakresu G\u00f3rnictwa Podziemnego.\u00a0\n\nKszta\u0142cenie w zakresie g\u00f3rnictwa podziemnego zapewni s\u0142uchaczom nabycie wiedzy w zakresie nauk o ziemi oraz technik i technologii eksploatacji podziemnej kopalin sta\u0142ych. Odpowiednio przygotowany program nauczania obejmuje szerok\u0105 gam\u0119 tre\u015bci kierunkowych (m. in. geologia, g\u00f3rnictwo, geomechanika, aerologia g\u00f3rnicza, bezpiecze\u0144stwo pracy i ratownictwo w g\u00f3rnictwie, prawo g\u00f3rnicze i geologiczne, technika wiertnicza i strzelnicza, technika podziemnej eksploatacji z\u0142\u00f3\u017c, zagro\u017cenia naturalne oraz po\u017cary podziemne). Dope\u0142nieniem procesu dydaktycznego jest wykonanie Pracy Ko\u0144cowej z zakresu techniki podziemnej eksploatacji z\u0142\u00f3\u017c.\n\nAbsolwenci studi\u00f3w otrzymuj\u0105 \u015bwiadectwo uko\u0144czenia studi\u00f3w podyplomowych wystawione przez Akademi\u0119 G\u00f3rniczo-Hutnicz\u0105 im. Stanis\u0142awa Staszica w Krakowie zgodnie z wymogami Ministerstwa Edukacji i Nauki.\n\nCzas trwania:\n 2 semestry\u00a0(X 2025 - IX 2026)\n\nTryb zg\u0142osze\u0144:\n O przyj\u0119ciu decyduje kolejno\u015b\u0107 zg\u0142osze\u0144.\n W przypadku wyczerpania limitu miejsc na dan\u0105 edycj\u0119, kolejno\u015b\u0107 zg\u0142osze\u0144 kandydat\u00f3w nieprzyj\u0119tych zostaje zachowana przy rekrutacji na nast\u0119pne edycje studi\u00f3w.\n\nLiczba miejsc:\n 15\n\nMiejsce zg\u0142osze\u0144:\n Wydzia\u0142 In\u017cynierii L\u0105dowej i Gospodarki Zasobami AGH\n al. Mickiewicza 30, 30-059 Krak\u00f3w\n pawilon A-4, pok\u00f3j 12, parter\u00a0\n\nOsoba przyjmuj\u0105ca zg\u0142oszenia:\n mgr in\u017c. Wojciech Cyrnek, tel. 12 617 20 74, wocy@agh.edu.pl\n\nTermin zg\u0142osze\u0144:\n 6 III 2025 - 30 IX 2025 (o przyj\u0119ciu decyduje kolejno\u015b\u0107 zg\u0142osze\u0144)\n\nOp\u0142aty:\n 7 700 z\u0142\u00a0(p\u0142atno\u015b\u0107 po 3 850 z\u0142/semestr)\n\nformularz zg\u0142oszeniowy \nplik do pobrania\n\ndyplom uko\u0144czenia studi\u00f3w wy\u017cszych (do wgl\u0105du - celem po\u015bwiadczenia jego kopii za zgodno\u015b\u0107 z orygina\u0142em)\n\npo\u015bwiadczenie wniesienia op\u0142aty za studia podyplomowe za pierwszy semestr studi\u00f3w, nie p\u00f3\u017aniej ni\u017c w terminie 14 dni przed rozpocz\u0119ciem zaj\u0119\u0107 dydaktycznych w ramach studi\u00f3w podyplomowych\nDokumenty nale\u017cy z\u0142o\u017cy\u0107 osobi\u015bcie lub przes\u0142a\u0107 przesy\u0142k\u0105 polecon\u0105.\n\nStopka\n\nOferta studi\u00f3w podyplomowych\n\nDokumenty dla kandydat\u00f3w\n\nInformacje dla organizator\u00f3w\n\nKursy i szkolenia (IFK)\n\nBack", "metadata": {"url": "https://podyplomowe.agh.edu.pl/oferta-studiow-podyplomowych/gornictwo-podziemne", "title": " G\u00f3rnictwo podziemne -- Studia podyplomowe ", "depth": 2, "duplicate": false, "content_hash": "b38731e31309e526c793b6eacf475057", "word_count": 573, "headings": [{"level": 1, "text": "G\u00f3rnictwo podziemne"}, {"level": 2, "text": "Stopka"}]}}