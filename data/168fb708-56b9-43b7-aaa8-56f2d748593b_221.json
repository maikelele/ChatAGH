{"content": "#  Geoinformatyka -- WGGIOS AGH \n\nURL: https://www.wggios.agh.edu.pl/kandydaci/geoinformatyka\nCrawled: 2025-03-19 21:32:16\n\nPrzejd\u017a do tre\u015bci\n\nPrzejd\u017a do stopki\n\n Geoinformatyka \n\nKierunek ten oferuje Ci unikalne na rynku krajowym kszta\u0142cenie ukierunkowane na zdobywanie, analizowanie i przetwarzanie danych przestrzennych za pomoc\u0105 zaawansowanych system\u00f3w informatycznych i geoinformatycznych, zgodnie z najnowszymi trendami na rynku pracy.\n\nZalet\u0105 studi\u00f3w na Geoinformatyce jest zdobycie wiedzy i umiej\u0119tno\u015bci specjalistycznych z nowoczesnych technologii informatycznych po\u0142\u0105czonych z pog\u0142\u0119bion\u0105 wiedz\u0105 z dziedziny nauk o Ziemi i ich zastosowaniem w praktyce.\n\nPraktyki zawodowe na I stopniu studi\u00f3w trwaj\u0105 4 tygodnie. Mog\u0105 one by\u0107 realizowane w kilku etapach, jednak ich zaliczenie przypada w sz\u00f3stym semestrze studi\u00f3w. Praktyki odbywaj\u0105 si\u0119 w firmach i urz\u0119dach prowadz\u0105cych dzia\u0142alno\u015b\u0107 zgodn\u0105 z zakresem kszta\u0142cenia na kierunku Geoinformatyka. S\u0105 to jednostki zajmuj\u0105ce si\u0119 tworzeniem system\u00f3w informacji przestrzennej, modelowaniem proces\u00f3w \u015brodowiskowych, analiz\u0105 i przetwarzaniem danych z dziedziny nauk o Ziemi, projektowaniem i obs\u0142ug\u0105 \u015brodowiskowych system\u00f3w pomiarowych, wykonywaniem geoportali, aplikacji lokalizacyjnych i nawigacyjnych. Do najwa\u017cniejszych przedsi\u0119biorstw, w kt\u00f3rych studenci Geoinformatyki b\u0119d\u0105 mogli realizowa\u0107 praktyki nale\u017c\u0105: 3Deling, Esri Polska, Geomind, Geopartner, Miejskie Przedsi\u0119biorstwo Wodoci\u0105g\u00f3w i Kanalizacji SA w Krakowie, Progea, Satim, Starostwo Powiatowe w Krakowie, Tatrza\u0144ski Park Narodowy, Urz\u0105d Miasta Krakowa.\n\nAbsolwenci kierunku mog\u0105 pracowa\u0107 jako: projektanci, tw\u00f3rcy i u\u017cytkownicy oprogramowania, a szczeg\u00f3lnie oprogramowania dedykowanego dla geologii, geofizyki, geodezji, in\u017cynierii i ochrony \u015brodowiska itp.; programi\u015bci i u\u017cytkownicy baz danych, a szczeg\u00f3lnie \u015brodowiskowych baz danych; projektanci i u\u017cytkownicy oprogramowania GIS, aplikacji nawigacyjnych i lokalizacyjnych; analitycy i specjali\u015bci do spraw informacji, a szczeg\u00f3lnie informacji geoprzestrzennych.\n\nZnajduj\u0105 zatrudnienie w przedsi\u0119biorstwach o profilu geoinformatycznym, nastawionych na eksperckie wytwarzanie nowych technologii i dedykowanych produkt\u00f3w geoinformatycznych, administracji samorz\u0105dowej i pa\u0144stwowej, instytutach badawczych w kraju i za granic\u0105, przedsi\u0119biorstwach o profilu geologicznym, geofizycznym, zajmuj\u0105cych si\u0119 in\u017cynieri\u0105 i ochron\u0105 \u015brodowiska itp. Cz\u0119sto prowadz\u0105 w\u0142asn\u0105 dzia\u0142alno\u015b\u0107 gospodarcz\u0105.\n\nJako absolwent studi\u00f3w I stopnia na tym kierunku b\u0119dziesz potrafi\u0142:\n\nwykorzystywa\u0107 specjalistyczne narz\u0119dzia geoinformatyczne do opisu danych;\n\nprojektowa\u0107, tworzy\u0107 i zarz\u0105dza\u0107 bazami danych dla potrzeb informacji przestrzennych, w tym informacji \u015brodowiskowych;\n\nprojektowa\u0107 i wykonywa\u0107 analiz\u0119 danych przestrzennych (w tym radarowych, lotniczych i satelitarnych);\n\nkorzysta\u0107 z nowoczesnych narz\u0119dzi programistycznych w procesie tworzenia oprogramowania komputerowego;\n\nwykonywa\u0107 analiz\u0119 danych z wykorzystaniem metod, Big Data, Data Science, sztucznej inteligencji oraz eksploracji danych i uczenia maszynowego;\n\nwykorzystywa\u0107 i zarz\u0105dza\u0107 Systemami Informacji Geograficznej (GIS): wykonywa\u0107 analizy danych przestrzennych i \u015brodowiskowych;\n\nprzygotowa\u0107 dokumentacj\u0119 techniczn\u0105 dotycz\u0105c\u0105 szczeg\u00f3\u0142owych zagadnie\u0144 z zakresu studiowanego kierunku w j\u0119zyku polskim oraz angielskim.\n\nPo uko\u0144czeniu studi\u00f3w II stopnia b\u0119dziesz dodatkowo umia\u0142:\n\ntworzy\u0107 oprogramowanie z wykorzystaniem nowoczesnych narz\u0119dzi programistycznych w celu przetwarzania danych przestrzennych, ich analizy i wizualizacji;\n\nprojektowa\u0107, tworzy\u0107 i zarz\u0105dza\u0107 relacyjnymi oraz przestrzennymi bazami danych;\n\nzarz\u0105dza\u0107 Systemami Informacji Geograficznej'\n\nwykonywa\u0107 analizy danych przestrzennych i \u015brodowiskowych zgodnie z metodykami eksploracji danych i Big Data.\n\nStopka\n\nSpis pracownik\u00f3w\n\nBaza Danych o Autorach i Publikacjach\n\nDokumenty AGH\n\nLicencje i oprogramowanie\n\nPoczta AGH\n\nRozbudowa Centrum Mi\u0119kinia\n\nDeklaracja dost\u0119pno\u015bci\n\nUBPO\n\nRegulamin studi\u00f3w\n\nUSOS\n\nSylabus AGH\n\nPomoc materialna dla student\u00f3w\n\nProgram Erasmus+\n\nStudium J\u0119zyk\u00f3w Obcych\n\nWydzia\u0142 Geologii, Geofizyki i Ochrony \u015arodowiska\nAkademia G\u00f3rniczo-Hutnicza \nim. Stanis\u0142awa Staszica\n\nal. Mickiewicza 30\n30-059 Krak\u00f3w\n\nNIP AGH: 675 000 19 23 \n\nNr konta Wydzia\u0142u:\n58 1240 4722 1111 0000 4859 2918\nBank Pekao S.A. Krak\u00f3w\n\nDziekanat\ntel. +48.12.617.23.50\u201351\ne-mail: dziekanatwggios@agh.edu.pl\n\nBiuro Dziekana\ntel. +48.12.617.32.54\ne-mail: wggios@agh.edu.pl\n\n \u00a9 2023 Wydzia\u0142 Geologii, Geofizyki i Ochrony \u015arodowiska AGH\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://www.wggios.agh.edu.pl/kandydaci/geoinformatyka", "title": " Geoinformatyka -- WGGIOS AGH ", "depth": 3, "duplicate": false, "content_hash": "cd8e6c869c0a401b18f8b9c1c1137980", "word_count": 523, "headings": [{"level": 1, "text": "Geoinformatyka"}, {"level": 2, "text": "Stopka"}]}}