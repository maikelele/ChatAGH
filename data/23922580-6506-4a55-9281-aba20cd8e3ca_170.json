{"content": "#  POB 8 -- Inicjatywa Doskona\u0142o\u015bci \u2013 Uczelnia Badawcza \n\nURL: https://www.idub.agh.edu.pl/priorytetowe-obszary-badawcze/pob-8\nCrawled: 2025-03-19 22:38:26\n\nPrzejd\u017a do tre\u015bci\n\nPrzejd\u017a do stopki\n\n POB 8 \n\nWsp\u00f3\u0142czesne badania teoretyczne oraz eksperymentalne z zakresu fizyki s\u0105 jednymi z najtrudniejszych i najbardziej zaawansowanych wyzwa\u0144 badawczych ludzko\u015bci. Eksperymenty s\u0105 prowadzone w najlepszych o\u015brodkach naukowych w \u015bwiecie, m.in. w CERN w Genewie, BNL w Stanach Zjednoczonych, GSI w Darmstadt, z udzia\u0142em du\u017cych mi\u0119dzynarodowych zespo\u0142\u00f3w naukowych. Celem bada\u0144 jest odpowied\u017a na najbardziej podstawowe pytania na temat budowy materii i oddzia\u0142ywa\u0144, zrozumienie mechanizmu tworzenia oraz ewolucji materii i antymaterii (obecnie we Wszech\u015bwiecie obserwowana jest jedynie materia), zbadanie zachowania materii w ekstremalnych warunkach \u2013 na przyk\u0142ad w pierwszych mikrosekundach ewolucji Wszech\u015bwiata i we wn\u0119trzu gwiazd neutronowych. Aparatura i metody pomiarowe stosowane w badaniach stanowi\u0105 aktualn\u0105 granic\u0119 rozwoju technologii w zakresie pomiar\u00f3w w mikro\u015bwiecie, najwydajniejszych system\u00f3w automatyki, elektroniki i ekstremalnie du\u017cych przep\u0142yw\u00f3w danych oraz z\u0142o\u017conych system\u00f3w ich przetwarzania, cz\u0119sto w czasie rzeczywistym.\n\nW prace powi\u0105zane z prowadzonymi badaniami i ich zastosowaniami zaanga\u017cowani s\u0105 badacze z wielu dziedzin: fizyki, informatyki i telekomunikacji, elektroniki, astrofizyki, biofizyki, in\u017cynierii materia\u0142owej. Zespo\u0142y naukowe buduj\u0105 precyzyjne detektory, oparte na najnowszych technologiach wykrywania i identyfikacji cz\u0105stek promieniowania. W ka\u017cdej sekundzie rejestrowane s\u0105 miliony zdarze\u0144 opisywanych tysi\u0105cami danych pomiarowych. Naukowcy opracowuj\u0105 unikalne systemy elektroniczne i informatyczne. W efekcie wdra\u017cane s\u0105 na du\u017c\u0105 skal\u0119 nowatorskie rozwi\u0105zania w zakresie detekcji i zbierania sygna\u0142\u00f3w, przetwarzania i transferu du\u017cych strumieni danych, a tak\u017ce nowych technik analizy i maszynowej obr\u00f3bki danych. Do\u015bwiadczenie w rozwoju najnowszych technik pomiarowych znajduje zastosowanie w biofizyce, in\u017cynierii materia\u0142owej, in\u017cynierii biomedycznej oraz w systemach informatycznej obr\u00f3bki danych w sieciach rozproszonych.\n\nWynikiem prac b\u0119dzie nie tylko lepsze zrozumienie mikroskopowej struktury materii i jej oddzia\u0142ywa\u0144, ale przede wszystkim dynamiczny rozw\u00f3j detektor\u00f3w p\u00f3\u0142przewodnikowych, wydajnych i szybkich system\u00f3w elektronicznych, niezwykle wydajnych system\u00f3w i metod informatycznych dla zbierania, transferu, zapisu i analizy gigantycznych ilo\u015bci danych.\n\nDziedziny nauki i\u00a0dyscypliny naukowe\n\nObszary tematyczne zgodne z\u00a0klasyfikacj\u0105\n Subject Categories\n\n(baza Web of Science)\n\nObszary tematyczne zgodne z\u00a0klasyfikacj\u0105\n All Science Journal Classification\n\n(baza Scopus)\n\n2.2 - Dziedzina nauk in\u017cynieryjno-technicznych;\n dyscyplina: automatyka, elektronika i\u00a0elektrotechnika\n 2.3 - Dziedzina nauk in\u017cynieryjno-technicznych;\n dyscyplina: informatyka techniczna i\u00a0telekomunikacja\n 6.6 - Dziedzina nauk \u015bcis\u0142ych i\u00a0przyrodniczych;\n dyscyplina: nauki fizyczne\n\n\u2500 Computer Science, Interdisciplinary Applications\n \u2500 Engineering, Electrical & Electronic\n \u2500 Instruments & Instrumentation\n \u2500 Physics, Particles & Fields\n\n\u2500 Computer Science Applications\n \u2500 Electrical and Electronic Engineering\n \u2500 Instrumentation\n \u2500 Nuclear and High Energy Physics\n\nStopka\n\n \u00a9 2024 Inicjatywa Doskona\u0142o\u015bci \u2013 Uczelnia Badawcza\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://www.idub.agh.edu.pl/priorytetowe-obszary-badawcze/pob-8", "title": " POB 8 -- Inicjatywa Doskona\u0142o\u015bci \u2013 Uczelnia Badawcza ", "depth": 3, "duplicate": false, "content_hash": "cd3b02a363cd974a1dfa008cc235b08b", "word_count": 394, "headings": [{"level": 1, "text": "POB 8"}, {"level": 2, "text": "Stopka"}]}}