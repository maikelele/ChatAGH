{"content": "31\nBiuletyn  AGHhISToRIA   \n31 Biuletyn  AGHAntoni Stanis\u0142aw Kleczkowski urodzi\u0142 si\u0119 5 maja \n1922 roku w Poznaniu, w rodzinie profesorskiej. \nOjciec by\u0142 profesorem germanistyki Uniwersyte -\ntu Pozna\u0144skiego, a od 1932 roku  Uniwersytetu \nJagiello\u0144skiego, matka by\u0142a nauczycielk\u0105. Nauk\u0119 \nszkoln\u0105 rozpocz\u0105\u0142 w Poznaniu, a od 1932 roku \nkontynuowa\u0142 w Krakowie w Gimnazjum i Liceum \nim. Jana III Sobieskiego. W czasie okupacji uczy\u0142 \nsi\u0119 w Pa\u0144stwowej Szkole Budowy Maszyn i Elek -\ntrotechniki w Krakowie, jednocze\u015bnie pracuj\u0105c \njako robotnik w krakowskiej filii firmy Daimler -\n-Benz. Dom rodzinny i szko\u0142y ukszta\u0142towa\u0142y jego \nhumanistyczne my\u015blenie. Mimo to wybra\u0142 studia \ntechniczne.\nDzia\u0142ania wojenne zak\u0142\u00f3ci\u0142y normalny tok \nedukacji i dopiero w 1945 roku rozpocz\u0105\u0142 studia \nna Wydziale Hutniczym Akademii G\u00f3rniczej, prze -\nnosz\u0105c si\u0119 rok p\u00f3\u017aniej na nowo otwarty Wydzia\u0142 \nGeologiczno-Poszukiwawczy. Bezpo\u015brednio po \noswobodzeniu Krakowa uczestniczy\u0142 w zabezpie -\nczeniu mienia akademii oraz jej odbudowie ze \nzniszcze\u0144. W 1946 roku podj\u0105\u0142 te\u017c studia na Wy -\ndziale Filozoficznym Uniwersytetu Jagiello\u0144skie -\ngo. Studiuj\u0105c na drugim roku zosta\u0142 m\u0142odszym \nasystentem w Zak\u0142adzie Mineralogii i Petrografii \nAG. Czynnie w\u0142\u0105czy\u0142 si\u0119 w dzia\u0142alno\u015b\u0107 Stowarzy -\nszenia Student\u00f3w AG i innych organizacji, mi\u0119dzy \ninnymi w 1947 roku bra\u0142 udzia\u0142 w zorganizowaniu \nuroczysto\u015bci pogrzebowych prof. Karola Bohdano -\nwicza. Za udzia\u0142 w manifestacji 3 maja 1946 roku \nzosta\u0142 aresztowany i cztery tygodnie wi\u0119ziony \nprzez Urz\u0105d Bezpiecze\u0144stwa. Dyplom magistra \nin\u017cyniera geologii uzyska\u0142 w 1950 roku w AGH, \na w nast\u0119pnym roku magistra filozofii UJ. Od \n1 stycznia 1950 roku przeszed\u0142 do Zak\u0142adu Geo -\nlogii Og\u00f3lnej II, kierowanego przez prof. Henryka \n\u015awidzi\u0144skiego, a nast\u0119pnie do Zak\u0142adu Geologii \nI, kierowanego przez prof. Walerego Goetla. Pozo -\nstaj\u0105c wierny zainteresowaniom przyrodniczym, \nostatecznie swoje zainteresowania badawcze \nskierowa\u0142 jednak ku geologii in\u017cynierskiej, a p\u00f3\u017a -\nniej hydrologii. Wyra\u017anie ewaluowa\u0142 od geologii \nog\u00f3lnej ku stosowanej, co skutkowa\u0142o tak\u017ce \npodj\u0119ciem wsp\u00f3\u0142pracy badawczej i organizacyjnej \nz prof. Romanem W. Krajewskim. W latach  \n1953\u20131958 wyk\u0142ada\u0142 geologi\u0119 in\u017cyniersk\u0105 \nw Uniwersytecie Wroc\u0142awskim. W 1958 roku na podstawie rozprawy \u201eWa -\npie\u0144 muszlowy p\u00f3\u0142nocnego \nobrzeza G\u00f3r \u015awi\u0119tokrzyskich \nna zach\u00f3d od Skar\u017cysko-Ka -\nmiennej\u201d uzyska\u0142 dokto -\nrat. Promotorem by\u0142 prof. \nR. Krajewski. Po doktoracie \nzajmowa\u0142 si\u0119 intensywnie \nhydrogeologi\u0105. Rok 1958 \nby\u0142 prze\u0142omowy dla jego \nzainteresowa\u0144 naukowych. \nUda\u0142 si\u0119 w\u00f3wczas do Chin \ni pracowa\u0142 tam przez dwa \nlata w charakterze eksperta \nz dziedziny hydrogeologii \ni geologii in\u017cynierskiej \nzap\u00f3r wodnych. Zebrane \ntam materia\u0142y geologiczne \ni hydrogeologiczne zosta\u0142y \nprzedstawione w pracy \n\u201eHydrogeologia r\u00f3wni -\nny Hopei\u201d, stanowi\u0105cej \nobszerne studium zawie -\nraj\u0105ce wnioski i wskazania dla gospodarowania \nzasobami wodnymi. Na podstawie tej pracy \nw 1963 roku otrzyma\u0142 stopie\u0144 naukowy doktora \nhabilitowanego, a rok p\u00f3\u017aniej zosta\u0142 powo\u0142any \nna stanowisko docenta. Z pocz\u0105tkiem 1961 roku, \ngdy hydrogeologia sta\u0142a si\u0119 g\u0142\u00f3wnym nurtem \njego pracy badawczej, przeni\u00f3s\u0142 si\u0119 do Katedry \nGeologii Stosowanej I, kierowanej w\u00f3wczas \nprzez prof. R. Krajewskiego. Wiele jego opraco -\nwa\u0144, wykonanych wsp\u00f3lnie z prof. Krajewskim \ni prof. Z. Wilkiem, zosta\u0142o wykorzystanych \nw praktyce rozpoznania w\u00f3d, prognozach odwod -\nnienia kopal\u0144 w\u0119gla kamiennego, a tak\u017ce kopal\u0144 \nodkrywkowych siarki w rejonie Tarnobrzega, w\u0119 -\ngla brunatnego rejonu Konina, Turka i Be\u0142chato -\nwa. Inna grupa jego prac z tego okresu dotyczy\u0142a \nstosunk\u00f3w hydrogeologicznych w G\u00f3rno\u015bl\u0105skim \nZag\u0142\u0119biu W\u0119glowym. By\u0142y to prace z zakresu \nhydrogeologicznych szk\u00f3d g\u00f3rniczych, zagro\u017ce\u0144 \nwodnych i chemizmu w\u00f3d. Dzia\u0142alno\u015b\u0107 naukowa \nprofesora, rozwijana szczeg\u00f3lnie intensywnie \nod momentu uzyskania stopnia naukowego \ndoktora habilitowanego, postawi\u0142a go w rz\u0119dzie \nnajwybitniejszych i najbardziej aktywnych Poczet rektor\u00f3w Akademii G\u00f3rniczej i Akademii G\u00f3rniczo-Hutniczej \u2013 cz\u0119\u015b\u0107 XVIII\nAntoni Stanis\u0142aw \nKleczkowski . \nRektor w latach 1981\u20131987Hieronim Sie\u0144ski  \nBiblioteka G\u0142\u00f3wna AGH\nRektor Antoni Stanis\u0142aw \nKleczkowski\nfot. arch. AGH\nRok 1958 by\u0142 prze\u0142omowy dla \nzainteresowa\u0144 naukowych \nAntoniego Kleczkowskiego. \nUda\u0142 si\u0119 w\u00f3wczas do Chin \ni pracowa\u0142 tam przez dwa \nlata w charakterze eksperta \nz dziedziny hydrogeologii \ni geologii in\u017cynierskiej zap\u00f3r \nwodnych.\n\n32\nczerwiec\u2013lipiec 2022 nr 171\u2013172ANToNI S TANIS\u0142AW KLECZK oWSKI. R EKToR W LATACh 1981\u20131987\n32badaczy w dziedzinie hydrogeologii w Polsce. \nWyrazem tego by\u0142o powierzenie mu w 1967 roku \nfunkcji kierownika w nowo tworzonej Katedrze \nHydrogeologii Wydzia\u0142u Geologiczno-Poszuki -\nwawczego. Po w\u0142\u0105czeniu w 1969 roku katedry do \nInstytutu Hydrogeologii i Geologii In\u017cynierskiej \npe\u0142ni\u0142 do emerytury funkcj\u0119 kierownika Zak\u0142adu \nHydrogeologii Regionalnej. W 1974 roku obj\u0105\u0142 \nfunkcj\u0119 dyrektora Instytutu Hydrogeologii i Geo -\nlogii In\u017cynierskiej i pe\u0142ni\u0142 j\u0105 do 1982 roku. W 1972 \nroku uzyska\u0142 tytu\u0142 naukowy profesora nadzwy -\nczajnego, a w 1979 roku \u2013 profesora zwyczajnego \nnauk technicznych. Po nominacji na profesora \nnadzwyczajnego intensywno\u015b\u0107 prowadzonych \nbada\u0144 nasili\u0142a si\u0119 szczeg\u00f3lnie. S\u0105 to prace \nz zakresu hydrologii, na\u015bwietlaj\u0105ce zagadnienia \nregionalne kraju \u2013 g\u0142\u0119boko\u015b\u0107 stref zasolenia w\u00f3d \npodziemnych, warunk\u00f3w i chemizmu wyst\u0119po -\nwania w\u00f3d na G\u00f3rnym \u015al\u0105sku, Wy\u017cynie Krakow -\nsko-Wielu\u0144skiej i w rejonie Krakowa. Wsp\u00f3\u0142 -\npracowa\u0142 w zakresie hydrogeologii prawie ze \nwszystkimi ga\u0142\u0119ziami g\u00f3rnictwa. Przez wiele lat \nby\u0142 konsultantem nowego zag\u0142\u0119bia miedziowego, \nwsp\u00f3\u0142dzia\u0142a\u0142 z g\u00f3rnictwem rud cynku i o\u0142owiu, \npracowa\u0142 w zespo\u0142ach doradc\u00f3w kopal\u0144 siarki \ni kopalni w\u0119gla brunatnego \u201eBe\u0142chat\u00f3w\u201d. Dla \nco najmniej po\u0142owy kopal\u0144 w\u0119gla kamiennego \nwykonywa\u0142 ekspertyzy i opinie.\nW latach 1981\u20131987 prof. Kleczkowski pe\u0142ni\u0142 \nfunkcj\u0119 rektora AGH. Po raz pierwszy w okresie \npowojennym zosta\u0142 rektorem z woli i wyboru \nspo\u0142eczno\u015bci akademickiej. W okresie stanu wo -\njennego broni\u0142 godno\u015bci uczelni i sta\u0142 na stra\u017cy \nbezpiecze\u0144stwa pracownik\u00f3w i student\u00f3w. Wal -\nnie przyczyni\u0142 si\u0119 do wyciszenia nastroj\u00f3w w\u015br\u00f3d \nstudent\u00f3w oraz zwolnienia wielu z oboz\u00f3w inter -\nnowania. Zorganizowa\u0142 Konwent Senior\u00f3w \u2013 cia\u0142o doradcze z\u0142o\u017cone z by\u0142ych rektor\u00f3w i emeryto -\nwanych profesor\u00f3w \u2013 kt\u00f3ry funkcjonuje do dzi\u015b. \nJego wa\u017cn\u0105 zas\u0142ug\u0105 by\u0142o przywr\u00f3cenie dawnych \ntradycji na uczelni. Tworzy\u0142 te\u017c nowe. W stanie \nwojennym przed Wigili\u0105 chodzi\u0142 od wydzia\u0142u do \nwydzia\u0142u i w ma\u0142ych grupach (gdy\u017c by\u0142 przecie\u017c \nzakaz zgromadze\u0144) \u0142ama\u0142 si\u0119 op\u0142atkiem. Uwa\u017ca\u0142, \n\u017ce to jest ludziom bardzo potrzebne. Z zami\u0142owa -\nnia by\u0142 historykiem, wi\u0119c poszukiwa\u0142 i stopniowo \nodkrywa\u0142, jakich dawnych akcesori\u00f3w brakuje na \nuczelni. Dzi\u0119ki niemu wr\u00f3ci\u0142y sztandary akade -\nmii, odnalaz\u0142 stary fotel rektorski i przywr\u00f3ci\u0142 go \ndawnej \u015bwietno\u015bci. Tak samo pier\u015bcie\u0144 rektora.\nZaj\u0119ty sprawami administracyjnymi prowadzi\u0142 \nnadal o\u017cywion\u0105 dzia\u0142alno\u015b\u0107 naukow\u0105. Na polu \ndzia\u0142alno\u015bci dydaktyczno-wychowawczej profesor \nma r\u00f3wnie\u017c bardzo powa\u017cne osi\u0105gni\u0119cia. By\u0142 \nMistrzem, kt\u00f3ry potrafi\u0142 skupi\u0107 wok\u00f3\u0142 siebie \nm\u0142odych, zdolnych i aktywnych pracownik\u00f3w \nnaukowych. Szerokie spektrum jego zaintereso -\nwa\u0144 badawczych zaowocowa\u0142o przyci\u0105gni\u0119ciem \ndo swojego zespo\u0142u m\u0142odych adept\u00f3w nauk geo -\nlogicznych, r\u00f3wnie\u017c z o\u015brodk\u00f3w zagranicznych. \nW grupie tej znale\u017ali si\u0119 przyszli profesorowie: \nStanis\u0142aw Witczak, Andrzej Mularz, Andrzej Szcze -\npa\u0144ski, Jadwiga Szczepa\u0144ska i Jacek Motyka. Do \ngrona najbli\u017cszych wsp\u00f3\u0142pracownik\u00f3w i wycho -\nwank\u00f3w zaliczy\u0107 trzeba profesora Vu-Ngoc-Ky \ni doc. Zdzis\u0142awa \u015amieta\u0144skiego \u2013 pierwszego \ndoktoranta profesora. Wypromowa\u0142 oko\u0142o 200 in -\n\u017cynier\u00f3w i magistr\u00f3w oraz 15 doktor\u00f3w, 10 z nich \nhabilitowa\u0142o si\u0119 z jego recenzenckim udzia\u0142em, \na 8 uzyska\u0142o tytu\u0142y profesorskie (pracowali r\u00f3w -\nnie\u017c w Niemczech, Meksyku i Wietnamie).\nProfesor stanowi przyk\u0142ad, i\u017c dzia\u0142alno\u015b\u0107 nauko -\nw\u0105 mo\u017cna \u0142\u0105czy\u0107 z funkcjami administracyjnymi. \nNajlepiej m\u00f3wi o tym jego dorobek naukowy. \nfot. arch. AGH\nProfesor Antoni Stanis\u0142aw \nKleczkowskifot. arch. AGH\nfot. z lewej: \u017byciorys Antoniego \nStanis\u0142awa Kleczkowskiego, \nw\u00f3wczas studenta IV roku \nstudi\u00f3w i m\u0142odszego asystenta \nAG\nfot. \u015brodkowe: Pismo gratulacyjne \nod Ministra Nauki, Szkolnictwa \nWy\u017cszego i Techniki w zwi\u0105zku \nz wyborem na Rektora AGH \nw 1981 roku\nfot. z prawej: Pismo od \nPrzewodnicz\u0105cego Rady Pa\u0144stwa \ninformuj\u0105ce o nadaniu tytu\u0142u \nprofesora w 1979 roku\n\n33\nBiuletyn  AGHhISToRIA   \n33 Biuletyn  AGHOpublikowa\u0142 niemal 400 prac naukowych (w tym \n95 ksi\u0105\u017cek, monografii i map) o zr\u00f3\u017cnicowanej \ntematyce: ponad 50 proc. hydrologicznej, 25 proc. \nz historii nauk, a reszt\u0119 stanowi\u0142y prace geolo -\ngiczne, popularno-naukowe, recenzje, om\u00f3wie -\nnia i komentarze. Oko\u0142o 120 prac napisanych \nwe wsp\u00f3\u0142autorstwie ukaza\u0142o si\u0119 w 48 j\u0119zykach \nobcych. Jego pierwsza publikacja zosta\u0142a wydana \nju\u017c w 1948 roku. Najpe\u0142niejszym zwie\u0144czeniem \ndokona\u0144 profesora i stworzonej przez niego szko -\n\u0142y, by\u0142o opracowanie Mapy obszar\u00f3w g\u0142\u00f3wnych \nzbiornik\u00f3w w\u00f3d podziemnych w Polsce wymaga -\nj\u0105cych szczeg\u00f3lnej ochrony  oraz podr\u0119cznik\u00f3w \nOchrona w\u00f3d podziemnych w Polsce. Stan i kie -\nrunki bada\u0144  i G\u0142\u00f3wne zbiorniki w\u00f3d podziemnych \nw Polsce . Dzie\u0142a te powsta\u0142y w efekcie prac \nbadawczych zainicjowanych i koordynowanych \nprzez Profesora w latach 1985\u20131990, a prowadzo -\nne przez zespo\u0142y badawcze z ponad 20 o\u015brodk\u00f3w, \nw kt\u00f3rych wzi\u0119\u0142o udzia\u0142 ponad 200 hydrogeolo -\ng\u00f3w. Jedn\u0105 z jego pasji by\u0142o zg\u0142\u0119bianie wiedzy \no AGH \u2013 uczelni, z kt\u00f3r\u0105 zwi\u0105za\u0142 ca\u0142e zawodowe \ni naukowe \u017cycie. Zainteresowania te zaowocowa -\n\u0142y ksi\u0105\u017ck\u0105 Studia nad przesz\u0142o\u015bci\u0105 AGH w Krako -\nwie, opublikowan\u0105 w 2004 roku.\n30 wrze\u015bnia 1992 roku, w auli AGH, odby\u0142y si\u0119 \nsesja naukowa i spotkanie jubileuszowe pod zna -\nmiennym tytu\u0142em \u201eW s\u0142u\u017cbie polskiej geologii\u201d \npo\u015bwi\u0119cone profesorowi Antoniemu S. Kleczkow -\nskiemu z okazji 70-lecia urodzin i 45-lecia pracy \ndla polskiej geologii. Jego najbli\u017csi wsp\u00f3\u0142pra -\ncownicy zaprezentowali sylwetk\u0119 i dokonania \nprofesora (R. Krajewski, Z. Wilk, S. Witczak, \nJ. Szczepa\u0144ska i A. Szczepa\u0144ski), wsp\u00f3\u0142pracowni -\ncy z innych o\u015brodk\u00f3w naukowych oraz doktoranci \nprzedstawili rezultaty swoich aktualnych doko -\nna\u0144. Jubilat natomiast zestawi\u0142 swoje publikacje \nz lat 1948\u20131991 oraz przedstawi\u0142, z wrodzon\u0105 \nswad\u0105, swoj\u0105 naukow\u0105 autobiografi\u0119. Materia\u0142y \nz tej sesji ukaza\u0142y si\u0119 w tomie nosz\u0105cym taki \nsam tytu\u0142 jak sesja \u201eW s\u0142u\u017cbie polskiej geologii\u201d. \nW 1992 roku profesor Kleczkowski przeszed\u0142 na \nemerytur\u0119.\nJego osi\u0105gni\u0119cia praktyczne w rozwi\u0105zywaniu \nproblem\u00f3w hydrogeologicznych w g\u00f3rnictwie \npodziemnym, odkrywkowym i otworowym oraz \ngospodarowaniu zasobami w\u00f3d podziemnych i ich \nochronie zaowocowa\u0142y wyborem w 1979 roku na \ncz\u0142onka korespondenta Polskiej Akademii Nauk, \na w 1989 roku \u2013 cz\u0142onka rzeczywistego. Z chwil\u0105 \nreaktywacji Polskiej Akademii Umiej\u0119tno\u015bci sta\u0142 \nsi\u0119 tak\u017ce cz\u0142onkiem czynnym tej korporacji. By\u0142 \nte\u017c cz\u0142onkiem wielu krajowych i zagranicznych \ntowarzystw naukowych i rad naukowych, mi\u0119dzy \ninnymi International Committee of the History of \nGeological Sciences (INHIGEO, od 1968), Polskiego \nTowarzystwa Geologicznego (cz\u0142onek honorowy \nod 1993). By\u0142 przewodnicz\u0105cym Pa\u0144stwowej Rady Ochrony \u015arodowiska i Komisji Dokumentacji \nHydrologicznych. By\u0142 aktywnym cz\u0142onkiem i rze -\nczoznawc\u0105 Stowarzyszenia In\u017cynier\u00f3w i Technik\u00f3w \nG\u00f3rnictwa. Jego osobowo\u015b\u0107 i osi\u0105gni\u0119cia tw\u00f3rcze \nowocowa\u0142y tak\u017ce uzyskaniem tytu\u0142\u00f3w doktora \nhonorowego belgijskiej \u00c9cole Polytechnique de \nMons w 1987 roku, a w 1994 roku tytu\u0142 doktora \nhonoris causa AGH \u2013 \u201eza wybitne zas\u0142ugi dla \nrozwoju hydrogeologii, zw\u0142aszcza ochrony w\u00f3d \npodziemnych, w utworzeniu naukowej szko\u0142y w tej \ndziedzinie oraz za znacz\u0105ce dla uczelni dokonania \njako rektor AGH w trudnej kadencji lat osiem -\ndziesi\u0105tych\u201d. Stowarzyszenie Wychowank\u00f3w AGH \nr\u00f3wnie\u017c uczci\u0142o profesora. Jego nazwisko widnieje \nna tablicy \u201eCz\u0142onkowie Honorowi Stowarzyszenia \nWychowank\u00f3w AGH\u201d. Umieszczane s\u0105 tam nazwi -\nska cz\u0142onk\u00f3w honorowych tej organizacji. Tytu\u0142 \nten nadany mu zosta\u0142 w 1984 roku. Tablica ta \nznajduje si\u0119 na parterze gmachu g\u0142\u00f3wnego uczel -\nni. W uznaniu zas\u0142ug odznaczony zosta\u0142 wieloma \norderami i wyr\u00f3\u017cnieniami, mi\u0119dzy innymi: Krzy\u017cem Portret rektorski profesora \nAntoniego S. Kleczkowskiego \nnamalowany przez Andrzeja \nFornelskiego\nProfesor Kleczkowski \nopublikowa\u0142 niemal 400 prac \nnaukowych o zr\u00f3\u017cnicowanej \ntematyce: ponad 50 proc. \nhydrologicznej, 25 proc. \nz historii nauk, a reszt\u0119 \nstanowi\u0142y prace geologiczne, \npopularno-naukowe, \nrecenzje, om\u00f3wienia \ni komentarze. Oko\u0142o \n120 prac napisanych we \nwsp\u00f3\u0142autorstwie ukaza\u0142o si\u0119 \nw 48 j\u0119zykach obcych. \nfot. arch. AGH\n\n34\nczerwiec\u2013lipiec 2022 nr 171\u2013172ANToNI S TANIS\u0142AW KLECZK oWSKI. R EKToR W LATACh 1981\u20131987\n\u0179r\u00f3d\u0142a do biogramu:\n \u0083Akta osobowe (AGH) \u2013 Antoni Stanis\u0142aw Kleczkowski, [foto]\n \u0083Jubileusz 75 urodzin prof. zw. dr hab. in\u017c. Antoniego Stanis\u0142awa \nKleczkowskiego. Przegl\u0105d G\u00f3rniczy 1997, T. 53, nr 7\u20138, s. 79, [foto]\n \u0083Kania J.: Sala Konferencyjna imienia prof. Antoniego S. Kleczkow -\nskiego na Wydziale Geologii, Geofizyki i Ochrony \u015arodowiska AGH. \nBiuletyn Informacyjny Pracownik\u00f3w AGH 2007, nr 163, s. 7, [foto]\n \u0083Kleczkowski A. S. : Geolodzy dla dobra Akademii G\u00f3rniczo-Hutniczej \n(do 1949 roku Akademii G\u00f3rniczej). Biuletyn Informacyjny Pracow -\nnik\u00f3w AGH 2001, nr 96, s. 6\u20139\n \u0083Konieczna E.: Postaci AGH we wspomnieniach i anegdotach. Kra -\nk\u00f3w 2008, s. 130\u2013135, [foto]\n \u0083Malara J.: Personalia : Kleczkowski Antoni S. Przegl\u0105d G\u00f3rniczy \n1994, T. 50, nr 9, s. 36, [foto]\n \u0083Non omnis moriar\u2026 : groby profesor\u00f3w AGH Cmentarz Rakowicki. \n[Z. 1]. Oprac. H. Sie\u0144ski. Krak\u00f3w 2018, s. 45\u201346, [foto]\n \u0083Profesor Antoni Kleczkowski (1922\u20132006). Gaz, Woda i Technika \nSanitarna 2007, T. 81, nr 10, s. 37 \u0083S\u0119dzimir J.: Jak oni szli przez \u017cycie : Antek Kleczkowski. Vivat Aka -\ndemia : AGH 2009, nr 2, s. 33\u201334\n \u0083Sie\u0144ski H.: Profesor Antoni Stanis\u0142aw Kleczkowski: tablice \u2013 pami\u0119\u0107 \nwiecznie \u017cywa \u2013 cz\u0119\u015b\u0107 30. Biuletyn AGH 2016, nr 97, s. 31\u201333, [foto]\n \u0083S\u0142ownik biograficzny technik\u00f3w polskich. Z. 24. Red. J. Pi\u0142atowicz. \nWarszawa cop. 2013, s. 61\u201363, [foto]\n \u0083Szczepa\u0144ski A.: Prof. dr hab. dr hc Politechniki de Mons, AGH, in\u017c. \nAntoni Stanis\u0142aw Kleczkowski (1922\u20132006), rektor Akademii G\u00f3r -\nniczo-Hutniczej im. St. Staszica w Krakowie \u2013 1981\u20131987. Biuletyn \nInformacyjny Pracownik\u00f3w AGH 2006, nr 150, s. 4\u20135, [foto]\n \u0083W s\u0142u\u017cbie polskiej geologii : materia\u0142y Sesji Naukowej po\u015bwi\u0119co -\nnej jubileuszom profesora Antoniego S. Kleczkowskiego \u2013 70-lecia \nurodzin, \u2013 45-lecia pracy dla polskiej geologii. Krak\u00f3w 1992, 313 s., \n[foto]\n \u0083Wielka Ksi\u0119ga 85-lecia Akademii G\u00f3rniczo-Hutniczej . [Oprac.] \nzesp\u00f3\u0142 aut. K. Piko\u0144 (red. naczelny), A. Soko\u0142owska (dyrektor projek -\ntu), K. Piko\u0144. Gliwice 2004, s. 150, [foto]Kawalerskim OOP, Krzy\u017cem Komandorskim OOP, \nZ\u0142otym Krzy\u017cem Zas\u0142ugi, Medalem Przyja\u017ani \nChi\u0144skiej Republiki Ludowej, Z\u0142ot\u0105 Odznak\u0105 \u201eZa \nzas\u0142ugi dla Ziemi Krakowskiej\u201d, Z\u0142ot\u0105 Odznak\u0105 \u201eZa \nprac\u0119 spo\u0142eczn\u0105 dla miasta Krakowa\u201d, Medalem \nLeopolda von Bucha (najwy\u017csze odznaczenie \nnadawane cudzoziemcom przez Niemieckie To -\nwarzystwo Geologiczne), siedmiokrotnie nagro -\ndami resortowymi I stopnia, nagrod\u0105 Sekretarza \nNaukowego PAN. Ponadto otrzyma\u0142 jeszcze wiele \nodznacze\u0144 pa\u0144stwowych, resortowych, regional -\nnych i zawodowych.\nProfesor Antoni Kleczkowski zmar\u0142 19 stycznia \n2006 roku w Krakowie i zosta\u0142 pochowany na \ncmentarzu Rakowickim w Alei Zas\u0142u\u017conych. Kwa -\ntera LXIX, pas B, rz\u0105d 1, miejsce 2.\nProfesor A. Szczepa\u0144ski w artykule po\u015bmiertnym \ntak go wspomina\u0142: \u201eBy\u0142 dla nas Nauczycielem, \nMistrzem i spolegliwym Przyjacielem. Z niepor\u00f3w -\nnan\u0105 \u0142atwo\u015bci\u0105 wprowadza\u0142 nas w atmosfer\u0119 nie -\nustaj\u0105cej pracy nad sob\u0105, koniecznego szerokiego \nspojrzenia na badane zjawiska, wielokierunkowej \noceny rejestrowanych zmian \u015brodowiskowych. To \nda\u0142o podstawy do stworzenia krakowskiej szko\u0142y, \na p\u00f3\u017aniej i polskiej, hydrologii\u201d.\nMaterialnym \u015bladem obecno\u015bci profesora \nw murach AGH jest tym razem nie tablica \u2013 \ncho\u0107 na tak\u0105 sobie niew\u0105tpliwie zas\u0142u\u017cy\u0142 \u2013 ale \nSala Konferencyjna imienia prof. Antoniego S. \nKleczkowskiego na wydziale Geologii, Geofizyki \ni Ochrony \u015arodowiska. 29 stycznia 2007 roku \nodby\u0142o si\u0119 uroczyste otwarcie Sali Konferencyjnej, \nkt\u00f3ra mie\u015bci si\u0119 w budynku A-0, na niskim parte -\nrze. Uroczysto\u015b\u0107 ta zosta\u0142a zorganizowana przez \nZak\u0142ad Hydrogeologii i Geologii In\u017cynierskiej. \nCeremoni\u0119 otwarcia u\u015bwietnili swoj\u0105 obecno\u015bci\u0105 \nmi\u0119dzy innymi: prof. Antoni Tajdu\u015b \u2013 \u00f3wczesny rektor AGH, prof. Jacek Matyszkiewicz \u2013 dziekan \nGGiO\u015a i cz\u0142onkowie Rady Wydzia\u0142u oraz najbli\u017csza \nrodzina profesora, syn \u2013 prof. Piotr Kleczkowski \nz \u017con\u0105 Barbar\u0105 i c\u00f3rk\u0105 Kasi\u0105. Na uroczysto\u015b\u0107 \nprzybyli r\u00f3wnie\u017c najbli\u017csi wsp\u00f3\u0142pracownicy \ni wychowankowie profesora \u2013 profesorowie Jacek \nMotyka, Andrzej Szczepa\u0144ski, Jadwiga Szcze -\npa\u0144ska i Stanis\u0142aw Witczak. W cz\u0119\u015bci oficjalnej \nwszyscy zebrani zostali serdecznie powitani przez \nprof. Jadwig\u0119 Szczepa\u0144sk\u0105 \u2013 kierownika Zak\u0142a -\ndu Hydrogeologii i Geologii In\u017cynierskiej, kt\u00f3ra \nw kr\u00f3tkich s\u0142owach przedstawi\u0142a ide\u0119 utworzenia \nsali konferencyjnej i przebieg realizacji tego \nprzedsi\u0119wzi\u0119cia. Sala ta zosta\u0142a otwarta po \nwielomiesi\u0119cznych zmaganiach, a jej g\u0142\u00f3wnym \nprzeznaczeniem jest zgromadzenie, skatalogo -\nwanie i udost\u0119pnienie ogromnego ksi\u0119gozbioru \nprofesora jego wsp\u00f3\u0142pracownikom, uczniom \ni studentom oraz nast\u0119pnym pokoleniom, kt\u00f3re \nb\u0119d\u0105 kszta\u0142ci\u0107 si\u0119 w dziedzinie hydrogeologii. \nObecnie sala konferencyjna przypomina gabinet \nprofesora. W szafach zgromadzony jest dorobek \njego wybitnej naukowej i badawczej aktywno\u015bci, \nna \u015bcianach chi\u0144skie ryciny i wisz\u0105cy centralnie \njego portret w stroju rektorskim.\nProfesor w ksi\u0105\u017cce W s\u0142u\u017cbie polskiej \ngeologii  napisa\u0142, \u017ce p\u00f3\u017ano dowiedzia\u0142 \nsi\u0119, i\u017c najcz\u0119\u015bciej kierowa\u0142 si\u0119 \nmaksym\u0105 Jana XXIII: \u201eWszystkiego \nwys\u0142ucha\u0107, du\u017co zapomnie\u0107, ma\u0142o \npoprawi\u0107 \u2013 moderata durant\u201d (co \nt\u0142umaczy si\u0119: rzeczy umiarkowane \ntrwaj\u0105).\nW 1997 roku Andrzej Fornelski wykona\u0142 jego por -\ntret rektorski, znajduj\u0105cy si\u0119 w auli g\u0142\u00f3wnej AGH.\nKarykatura rektora Antoniego \nStanis\u0142awa Kleczkowskiego  \nzaczerpni\u0119ta z publikacji \nAkademia w karykaturze (oprac. \nred. Wac\u0142aw R\u00f3\u017ca\u0144ski, Ferdynd \nSzwagrzyk; karykatury z roku 1969, \noprac. A. Wasilewski). Krak\u00f3w 1969\n\n", "metadata": {}}