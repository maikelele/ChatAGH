{"content": "#  Has\u0142o do aplikacji -- CRI AGH \n\nURL: https://cri.agh.edu.pl/pomoc-it/instrukcje/haslo-do-aplikacji\nCrawled: 2025-03-19 21:18:11\n\nPrzejd\u017a do tre\u015bci\n\nPrzejd\u017a do stopki\n\n Has\u0142o do aplikacji \n\nW zwi\u0105zku z coraz wi\u0119ksz\u0105 liczb\u0105 cyberatak\u00f3w na konta pocztowe naszych U\u017cytkownik\u00f3w, zosta\u0142y wdro\u017cone nowe mo\u017cliwo\u015bci ochrony nazywane \"Has\u0142ami do aplikacji\".\n\nZalecamy, aby ka\u017cdy U\u017cytkownik wygenerowa\u0142 osobne has\u0142a dla klient\u00f3w pocztowych i aplikacji, z kt\u00f3rych korzysta np. Thunderbird, Outlook i aplikacja w telefonie/tablecie. Has\u0142o to mo\u017cna zapisa\u0107 w danym programie, nie trzeba go zapami\u0119tywa\u0107 i wpisywa\u0107 za ka\u017cdym razem.\n\nHas\u0142em do aplikacji nie mo\u017cna zalogowa\u0107 si\u0119 do Poczty AGH przez przegl\u0105dark\u0119 internetow\u0105, na stronie \nhttps://poczta.agh.edu.pl/\n\u00a0\u2013 tu nadal\u00a0logowanie nast\u0119puje g\u0142\u00f3wnym has\u0142em.\n\nUwaga\n\nWygenerowanie pierwszego has\u0142a do aplikacji bezpowrotnie blokuje mo\u017cliwo\u015b\u0107 zalogowania si\u0119 w klientach pocztowych has\u0142em g\u0142\u00f3wnym. W razie \"wycieku\" takiego has\u0142a pracownicy Centrum Bezpiecze\u0144stwa Informacji b\u0119d\u0105 w stanie bardziej precyzyjnie okre\u015bli\u0107 przyczyn\u0119 i potencjalnie zagro\u017cone urz\u0105dzenie.\n\nZaloguj si\u0119 do \nPoczty AGH\n przez przegl\u0105dark\u0119. Kliknij w prawym g\u00f3rnym rogu w \"\nUstawienia\n\",\u00a0 a nast\u0119pnie w poziomym menu wybierz \"\nHas\u0142a do aplikacji\n\".\n\nWprowad\u017a aktualne has\u0142o (g\u0142\u00f3wne) oraz nazw\u0119, a nast\u0119pnie kliknij przycisk \"\nGeneruj has\u0142o dla aplikacji\n\".\nAby \u0142atwo identyfikowa\u0107, dla kt\u00f3rej aplikacji dane has\u0142o ma dzia\u0142a\u0107, w polu \"\nNazwa\n\" mo\u017cesz wpisa\u0107 np. \"telefon s\u0142u\u017cbowy\", \"Outlook - komputer domowy\", \"Thunderbird praca\" itp.\n\nNa ekranie wy\u015bwietli si\u0119 has\u0142o, u\u017cyj go do zalogowania w kliencie pocztowym (gdzie mo\u017cesz je zapami\u0119ta\u0107). W celach bezpiecze\u0144stwa widoczne jest ono jednorazowo.\n\n Konfiguracja programu Thunderbird \n\n Konfiguracja programu Outlook \n\n Konfiguracja poczty na urz\u0105dzeniu mobilnym \n\nZaloguj si\u0119 do \nPoczty AGH\n przez przegl\u0105dark\u0119. Kliknij w prawym g\u00f3rnym rogu w \"\nUstawienia\n\",\u00a0 a nast\u0119pnie w poziomym menu wybierz \"\nHas\u0142a do aplikacji\n\".\n\nW wykazie \"\nIstniej\u0105ce has\u0142a\n\" wybierz to, kt\u00f3re chcesz zmieni\u0107 i kliknij w przycisk \"\nUsu\u0144\n\" przy odpowiednim wierszu.\n\nStopka\n\nCentrum Rozwi\u0105za\u0144 Informatycznych\n Akademia G\u00f3rniczo-Hutnicza\nim. Stanis\u0142awa Staszica w Krakowie\nAl. Mickiewicza 30\n30-059 Krak\u00f3w\n\nKontakt\npaw. C-1, pok. 406\ntel.: +48 12 617 41 88\ne-mail: cri(at)agh.edu.pl\nPomoc IT\npaw. C-1, pok. 507\ntel.: +48 12 617 55 66\ne-mail: pomoc-it(at)agh.edu.pl\n\n \u00a9 2025 Centrum Rozwi\u0105za\u0144 Informatycznych AGH\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://cri.agh.edu.pl/pomoc-it/instrukcje/haslo-do-aplikacji", "title": " Has\u0142o do aplikacji -- CRI AGH ", "depth": 2, "duplicate": false, "content_hash": "b806f107eb3553be4d86fd253975c187", "word_count": 336, "headings": [{"level": 1, "text": "Has\u0142o do aplikacji"}, {"level": 2, "text": "Stopka"}]}}