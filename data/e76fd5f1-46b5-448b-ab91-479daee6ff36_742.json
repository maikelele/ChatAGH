{"content": "#  Wydzia\u0142 In\u017cynierii Materia\u0142owej i Ceramiki AGH -- Wydzia\u0142 In\u017cynierii Materia\u0142owej i Ceramiki AGH \n\nURL: https://ceramika.agh.edu.pl/studenci/kola-naukowe\nCrawled: 2025-03-19 21:33:03\n\nPrzejd\u017a do tre\u015bci\n\nPrzejd\u017a do stopki\n\n Ko\u0142a Naukowe \n\nStudenckie Ko\u0142a Naukowe AGH\n\nStudenckie Ko\u0142a Naukowe\n pozwalaj\u0105 na pog\u0142\u0119bianie wiedzy, rozw\u00f3j pasji oraz umiej\u0119tno\u015bci praktycznych. To tak\u017ce doskona\u0142e miejsce na rozwijanie kontakt\u00f3w mi\u0119dzyludzkich. Stanowi\u0105 one szko\u0142\u0119 talent\u00f3w i \u201eku\u017ani\u0119\u201d wiod\u0105cych kadr naukowych i in\u017cynierskich naszego kraju.\u00a0Na \nWydziale In\u017cynierii Materia\u0142owej i Ceramiki \ndzia\u0142a pi\u0119\u0107 k\u00f3\u0142 naukowych.\n\nDo\u0142\u0105czenie do organizacji studenckich to nie tylko szansa na zdobycie wiedzy i umiej\u0119tno\u015bci, ale tak\u017ce okazja do budowania swojej przysz\u0142o\u015bci zawodowej ju\u017c podczas studi\u00f3w!\n\nPowody, dla kt\u00f3rych warto do\u0142\u0105czy\u0107 do organizacji studenckich:\n\nPraktyczne do\u015bwiadczenie i rozw\u00f3j umiej\u0119tno\u015bci\n\u00a0\u2013 Udzia\u0142 w projektach naukowych i badawczych pozwala zdoby\u0107 cenne do\u015bwiadczenie, kt\u00f3re przyda si\u0119 w przysz\u0142ej karierze zawodowej.\n\nDost\u0119p do nowoczesnego sprz\u0119tu i zasob\u00f3w uczelni\n\u00a0\u2013 Organizacje studenckie cz\u0119sto umo\u017cliwiaj\u0105 korzystanie z zaawansowanej infrastruktury laboratoryjnej i bibliotecznej, co u\u0142atwia realizacj\u0119 ambitnych projekt\u00f3w.\n\nWsp\u00f3\u0142praca z ekspertami i \u0142atwiejszy start na rynku pracy\n\u00a0\u2013 Dzi\u0119ki kontaktom z wyk\u0142adowcami i specjalistami z bran\u017cy, \u0142atwiej zdoby\u0107 sta\u017ce, praktyki czy rekomendacje, kt\u00f3re otwieraj\u0105 drzwi do kariery.\n\nRozw\u00f3j umiej\u0119tno\u015bci mi\u0119kkich i budowanie sieci kontakt\u00f3w\n\u00a0\u2013 Praca w grupie, zarz\u0105dzanie projektami czy nawi\u0105zywanie relacji z innymi studentami i profesjonalistami to doskona\u0142a okazja do rozwijania kompetencji interpersonalnych oraz tworzenia warto\u015bciowych kontakt\u00f3w na przysz\u0142o\u015b\u0107.\n\nMo\u017cliwo\u015b\u0107 zaliczenia udzia\u0142u w organizacji jako modu\u0142 obieralny\n\u00a0\u2013 Aktywno\u015b\u0107 w kole naukowym lub projekcie badawczym cz\u0119sto mo\u017cna wpisa\u0107 do programu studi\u00f3w, \u0142\u0105cz\u0105c rozw\u00f3j pasji z formalnymi wymaganiami uczelni.\n\n Studenckie Ko\u0142o Naukowe \"Adamantium\" \n\nOpiekun ko\u0142a:\ndr hab. in\u017c. Pawe\u0142 Rutkowski\u00a0\n\nE-mail:\nadamantium(at)agh.edu.pl\n\nStrona www\u00a0\n\nS\u0142owa kluczowe:\n ceramika, kompozyty, metale, odporno\u015b\u0107 przeciwbalistyczna, militaria, pancerze, in\u017cynieria materia\u0142owa\n\nKo\u0142o Naukowe Konstrukcji Militarnych \"Adamantium\"\n dzia\u0142aj\u0105ce na Wydziale In\u017cynierii Materia\u0142owej i Ceramiki, za\u0142o\u017cone w 2015 roku, zajmuje si\u0119 przede wszystkim badaniem \nnowoczesnych materia\u0142\u00f3w ceramicznych, kompozytowych, metalicznych,\n m.in. pod k\u0105tem projektowania nowoczesnych pancerzy kompozytowych.\n\nDo ko\u0142a przyjmowane s\u0105 przede wszystkim osoby, kt\u00f3re chc\u0105 robi\u0107 co\u015b dodatkowego, poza samymi zaj\u0119ciami. Oczywi\u015bcie atutem s\u0105 zainteresowania militarne. Je\u015bli jest si\u0119 osob\u0105, kt\u00f3ra chce zrobi\u0107 co\u015b ciekawego, czy te\u017c nauczy\u0107 si\u0119 nowych umiej\u0119tno\u015bci, serdecznie zapraszamy do naszego grona.\u00a0\n\n Studenckie Ko\u0142o Naukowe \"AllChemia\" \n\nOpiekun ko\u0142a:\ndr in\u017c. Katarzyna Fendrych\u00a0\n\nE-mail: \nallchemia(at)agh.edu.pl\n\nStrona www\u00a0\n\nS\u0142owa kluczowe: \nchemia, analiza chemiczna\n\nKo\u0142o Naukowe \"AllChemia\" \numo\u017cliwia studentom\u00a0\npog\u0142\u0119bianie wiedzy, rozwijanie zainteresowa\u0144 z zakresu chemii, w szczeg\u00f3lno\u015bci chemii analitycznej\n oraz praktycznego wykorzystania metod pozwalaj\u0105cych na okre\u015blenie sk\u0142adu chemicznego uk\u0142ad\u00f3w materialnych. Dzia\u0142alno\u015b\u0107 w kole stwarza warunki do samodzielnego i zespo\u0142owego rozwi\u0105zywania problem\u00f3w z zakresu analityki sk\u0142adu, rozmieszenie i struktury badanych materia\u0142\u00f3w, a tak\u017ce innych dzia\u0142\u00f3w chemii.\n\nDo Ko\u0142a przyjmowane s\u0105 osoby zainteresowane prac\u0105 badawcz\u0105 z zakresu chemii, ze szczeg\u00f3lnym ukierunkowaniem na chemi\u0119 analityczn\u0105 oraz gotowe do pog\u0142\u0119biania wiedzy, doskonalenie zdobytych umiej\u0119tno\u015bci, rozwijania zainteresowa\u0144 i realizacji pasji naukowych.\u00a0\n\n Studenckie Ko\u0142o Naukowe \"Ceramika Artystyczna\" \n\nOpiekun ko\u0142a:\ndr in\u017c. Katarzyna Pasiut\u00a0\n\nE-mail:\nceramikaartystyczna(at)agh.edu.pl\n\nStrona www\u00a0\n\nS\u0142owa kluczowe: \nceramika, artysta, projekty, rozw\u00f3j\n\nKo\u0142o Naukowe \"Ceramika Artystyczna\"\n jest ko\u0142em dzia\u0142aj\u0105cym na Wydziale In\u017cynierii Materia\u0142owej i Ceramiki. Nasz\u0105 dzia\u0142alno\u015b\u0107 rozpocz\u0119li\u015bmy w roku 2014. Jeste\u015bmy przekonani o zapotrzebowaniu w przemy\u015ble na in\u017cynier\u00f3w, kt\u00f3rzy potrafi\u0105 \u0142\u0105czy\u0107 sztuk\u0119 projektowania wyrob\u00f3w ceramicznych z wiedz\u0105 technologiczn\u0105.\n\nDo Ko\u0142a ch\u0119tnie przyjmujemy osoby zaanga\u017cowane, wykorzystuj\u0105ce swoje mocne strony. Kandydaci, kt\u00f3rzy aktywnie b\u0119d\u0105 dzia\u0142a\u0107 tak, by nasza ma\u0142a spo\u0142eczno\u015b\u0107 mog\u0142a si\u0119 dalej rozwija\u0107. Znajomo\u015b\u0107 og\u00f3lnej wiedzy ceramicznej jest mile widziana, ale nie jest konieczna.\n\n Studenckie Ko\u0142o Naukowe \"Ceramit\" \n\nOpiekun ko\u0142a:\u00a0\n\nE-mail:\nceramit-wimic(at)agh.edu.pl\n\nStrona www\u00a0\n\nS\u0142owa kluczowe: \nbiomateria\u0142y, in\u017cynieria materia\u0142owa, innowacje\u00a0\n\nKo\u0142o Naukowe \"Ceramit\"\n jest najstarszym ko\u0142em dzia\u0142aj\u0105cym na Wydziale In\u017cynierii Materia\u0142owej i Ceramiki. Ko\u0142o zrzesza student\u00f3w zainteresowanych rozwijaniem projekt\u00f3w z pogranicza\n technologii chemicznej i in\u017cynierii materia\u0142owej\n. K\u0142adziemy nacisk na innowacyjno\u015b\u0107 oraz rozwi\u0105zania, kt\u00f3re przynios\u0105 korzy\u015bci \u015brodowisku.\n\nNajwa\u017cniejszym kryterium w do\u0142\u0105czaniu do Ko\u0142a jest ch\u0119\u0107 dzia\u0142ania. Pierwsze do\u015bwiadczenia w laboratorium b\u0119d\u0105 atutem, ale nie s\u0105 wymogiem. Dobrze, aby zainteresowania skupia\u0142y si\u0119 wok\u00f3\u0142 chemii oraz materia\u0142oznawstwa.\n\n Studenckie Ko\u0142o Naukowe \"Nucleus\" \n\nOpiekun ko\u0142a: \ndr in\u017c. Juliusz Leszczy\u0144ski\n\nE-mail:\n\nnucleus(at)agh.edu.pl\n\nStrona www\u00a0\n\nS\u0142owa kluczowe: \nDruk 3D, biomateria\u0142y, kompozyty, materia\u0142y funkcjonalne, termoelektryki, fotokataliza, biodruk\n\nKo\u0142o naukowe \"Nucleus\"\n si\u0119ga swoj\u0105 histori\u0105 po\u0142owy lat osiemdziesi\u0105tych ubieg\u0142ego wieku. Od pocz\u0105tku tematyka zainteresowa\u0144 i bada\u0144 podejmowanych w Nucleusie zwi\u0105zana jest z szeroko poj\u0119t\u0105\n in\u017cynieri\u0105 materia\u0142ow\u0105\n, mierzon\u0105 od materia\u0142\u00f3w dla elektroniki, przez kompozyty konstrukcyjne po biomateria\u0142y i od zwi\u0105zk\u00f3w mi\u0119dzymetalicznych, przez materia\u0142y tlenkowe do polimer\u00f3w. Spojrzenie Nucleusa na in\u017cynieri\u0119 materia\u0142ow\u0105 to w g\u0142\u00f3wnej mierze spojrzenie chemik\u00f3w, ale \u0142\u0105czy w sobie wszystkie dziedziny nauk podstawowych. W ostatnich latach dzia\u0142alno\u015b\u0107 Nucleusa to projekty dotycz\u0105ce badania biopolimer\u00f3w, zaawansowanych katalizatory ceramicznych, biodegradowalnych opakowa\u0144 na s\u0142odycze, czy te\u017c druku 3D materia\u0142\u00f3w ceramicznych.\u00a0\n\nWszystkie osoby, kt\u00f3re w trakcie studi\u00f3w chc\u0105 rozwija\u0107 swoje naukowe pasje, s\u0105 mile widziane w Nucleusie. Ze wzgl\u0119du na wiele zagadnie\u0144 podejmowanych w kole wszelkie zainteresowania i umiej\u0119tno\u015bci b\u0119d\u0105 przydatne i dobrze wykorzystane.\u00a0\n\nStopka\n\nKana\u0142 WIMiC AGH w serwisie YouTube\nFanpage WIMiC AGH w serwisie Facebook\">\nFanpage AGH w serwisie Linkedin\">\nKana\u0142 AGH w serwisie Twitter\">\nFanpage WIMiC AGH w serwisie Instagram\">\nFanpage AGH w serwisie Tiktok\">\n\n \u00a9 2023 Wydzia\u0142 In\u017cynierii Materia\u0142owej i Ceramiki\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://ceramika.agh.edu.pl/studenci/kola-naukowe", "title": " Wydzia\u0142 In\u017cynierii Materia\u0142owej i Ceramiki AGH -- Wydzia\u0142 In\u017cynierii Materia\u0142owej i Ceramiki AGH ", "depth": 3, "duplicate": false, "content_hash": "54eb36a5ef179ba4c930d86b5bb29087", "word_count": 797, "headings": [{"level": 1, "text": "Ko\u0142a Naukowe"}, {"level": 2, "text": "Studenckie Ko\u0142o Naukowe \"Adamantium\""}, {"level": 2, "text": "Studenckie Ko\u0142o Naukowe \"AllChemia\""}, {"level": 2, "text": "Studenckie Ko\u0142o Naukowe \"Ceramika Artystyczna\""}, {"level": 2, "text": "Studenckie Ko\u0142o Naukowe \"Ceramit\""}, {"level": 2, "text": "Studenckie Ko\u0142o Naukowe \"Nucleus\""}, {"level": 2, "text": "Stopka"}]}}