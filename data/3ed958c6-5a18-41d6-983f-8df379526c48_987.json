{"content": "# Jan W\u0119glarz \u2013 Historia AGH\n\nURL: https://historia.agh.edu.pl/wiki/Jan_W%C4%99glarz\nCrawled: 2025-03-19 21:09:36\n\nJan W\u0119glarz\n\nZ Historia AGH\n\nJan W\u0119glarz\n\nNazwisko\n\nW\u0119glarz\n\nImi\u0119 / imiona\n\nJan\n\nTytu\u0142y / stanowiska\n\nProf. zw. dr hab. in\u017c.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n24 wrze\u015bnia 1947\n\nMiejsce urodzenia\n\nPozna\u0144\n\nDyscyplina/specjalno\u015bci\n\nautomatyka i\u00a0robotyka\n, \ninformatyka\n, \nbadania i\u00a0systemy operacyjne\n, \nsystemy wspomagania decyzji\n\nRok przyznania doktoratu h.c. AGH\n\n2002\n\nPow\u00f3d przyznania doktoratu h.c. AGH\n\nza  wybitne osi\u0105gni\u0119cia naukowe w\u00a0dziedzinie informatyki i\u00a0bada\u0144 operacyjnych oraz wk\u0142ad w\u00a0budow\u0119 infrastruktury informatycznej dla nauki w\u00a0Polsce, o\u00a0ogromnym znaczeniu dla rozwoju bada\u0144 w\u00a0\u015brodowisku krakowskim\n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, \nKrzy\u017c Oficerski Orderu Odrodzenia Polski\n, \nKrzy\u017c Komandorski Orderu Odrodzenia Polski\n\nProf. zw. dr hab. in\u017c. \nJan W\u0119glarz\n (1947-)\n\nDyscyplina/specjalno\u015bci: automatyka i\u00a0robotyka, informatyka, badania i\u00a0systemy operacyjne, systemy wspomagania decyzji\n\nNota biograficzna\n\nUrodzi\u0142 si\u0119\u00a024 wrze\u015bnia 1947\u00a0roku w\u00a0Poznaniu. \n\nStudia wy\u017csze uko\u0144czy\u0142 w\u00a0Uniwersytecie im. Adama Mickiewicza (1969, matematyka) i\u00a0w\u00a0Politechnice Pozna\u0144skiej (1971, automatyka i\u00a0metrologia elektryczna). Doktorat 1974, habilitacja 1977, prof. nadzw. 1983, prof. zwyczajny 1988.\n\nOd 1971 roku pracowa\u0142 w Instytucie Automatyki Politechniki Pozna\u0144skiej, nast\u0119pnie od 1989 roku w Instytucie Informatyki, Automatyki i Robotyki, a od 1990 roku w Instytucie Informatyki. Od 1996 roku Dyrektor Instytutu Informatyki Politechniki Pozna\u0144skiej, Pe\u0142nomocnik Dyrektora Instytutu Chemii Bioorganicznej PAN ds. Pozna\u0144skiego Centrum Superkomputerowo-Sieciowego.\n\nG\u0142\u00f3wne obszary badawcze: teoria szeregowania zada\u0144 i rozdzia\u0142u zasob\u00f3w, modelowanie i ocena wydajno\u015bci system\u00f3w komputerowych, sterowanie procesami produkcyjnymi, zarz\u0105dzanie zasobami w systemach typu grid. Wsp\u00f3\u0142pracuje z ponad 100 o\u015brodkami na \u015bwiecie.                                                                                \n\nAutor lub wsp\u00f3\u0142autor kilkunastu monografii i\u00a0ponad 200 artyku\u0142\u00f3w w\u00a0licznych czo\u0142owych czasopismach i\u00a0wydawnictwach. Wypromowa\u0142 ponad 20 doktor\u00f3w, z\u00a0kt\u00f3rych 8 uzyska\u0142o habilitacje a\u00a04 tytu\u0142y profesora. \n\nCz\u0142onek wielu towarzystw naukowych i\u00a0gremi\u00f3w decyzyjnych nauki, mi\u0119dzy innymi cz\u0142onek-za\u0142o\u017cyciel Polskiego Towarzystwa Informatycznego, cz\u0142onek korespondent PAN (od 1991 roku), cz\u0142onek rzeczywisty PAN (od 1998 roku), reprezentant Polski we w\u0142adzach EURO (Asocjacja Europejskich Towarzystw Bada\u0144 Operacyjnych, prezydent w\u00a0kadencji 1997/98) i\u00a0IFORS, cz\u0142onek Centralnej Komisji Do Spraw Stopni i Tytu\u0142\u00f3w, cz\u0142onek Komitetu Bada\u0144 Naukowych (przewodnicz\u0105cy Zespo\u0142u Automatyki, Informatyki i Elektroniki T-11), wiceprezes Oddzia\u0142u PAN w\u00a0Poznaniu, cz\u0142onek Ameryka\u0144skiego Towarzystwa Matematycznego oraz cz\u0142onek komitet\u00f3w redakcyjnych licznych czasopism krajowych i zagranicznych.\n\nDoktorat honorowy Politechniki Szczeci\u0144skiej (2001), Akademii G\u00f3rniczo-Hutniczej (2002), Politechniki Cz\u0119stochowskiej (2005), Politechniki Pozna\u0144skiej (2006), Politechniki Gda\u0144skiej (2008), Uniwersytetu \u015al\u0105skiego w Katowicach (2008), Uniwersytetu Zielonog\u00f3rskiego (2009), Politechniki \u015al\u0105skiej (2014).\n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, \nKrzy\u017c Oficerski Orderu Odrodzenia Polski\n, \nKrzy\u017c Komandorski Orderu Odrodzenia Polski\n, Nagroda Wydzia\u0142u IV PAN, Nagroda Sekretarza Naukowego PAN, Nagroda Pa\u0144stwowa (zespo\u0142owa II st.), Z\u0142oty Medal EURO, Z\u0142oty Medal University of Missouri-Columbia, Nagroda Naukowa Miasta Poznania, Nagroda Fundacji na rzecz Nauki Polskiej, tytu\u0142 honorowego obywatela Miasta Poznania i inne\n\n\u0179r\u00f3d\u0142a do biogramu\n\nKsi\u0105\u017cki\n\nInformator Nauki Polskiej 2000. T. 4B: P-\u017b: Ludzie nauki. Warszawa 2001, s. 989\n\nProfesor Jan W\u0119glarz\u00a0: doktor honoris causa Politechniki \u015al\u0105skiej. Pod red. A. Zi\u0119bi\u0144skiego. Gliwice 2014, 41 s., [foto]\n\nWsp\u00f3\u0142cze\u015bni uczeni polscy\u00a0: s\u0142ownik biograficzny. T. 4\u00a0: S-\u017b. Red. nauk. J. Kapu\u015bcik. Warszawa 2002, s. 633-634, [foto]\n\nArtyku\u0142y\n\n[Kry\u015b-Dyja A.]: Posiedzenie Senatu [AGH] w dniach 29 maja i 19 czerwca 2002 r. \nBiuletyn Informacyjny Pracownik\u00f3w AGH\n 2002, nr 104/105, s. 14\n\n[Kry\u015b-Dyja A.]: Posiedzenie Senatu AGH w dniu 27 kwietnia 2005 r. \nBiuletyn Informacyjny Pracownik\u00f3w AGH\n 2005, nr 142-143, s. 23\n\nTadeusiewicz R.: Laudacja zwi\u0105zana z nadaniem prof. dr. hab. in\u017c. Janowi W\u0119glarzowi, cz\u0142onkowi rzeczywistemu Polskiej Akademii Nauk, Profesorowi Zwyczajnemu Politechniki Pozna\u0144skiej, godno\u015bci Doktora Honoris Causa AGH. \nBiuletyn Informacyjny Pracownik\u00f3w AGH\n 2002, nr 109, s. 4\u20136\n\nUroczysto\u015b\u0107 wr\u0119czenia godno\u015bci doktora honoris causa AGH prof. Janowi W\u0119glarzowi\u00a0: 16 pa\u017adziernik 2002 r. \nBiuletyn Informacyjny Pracownik\u00f3w AGH\n 2002, nr 109, s. 24, [foto]\n\nInne\n\nZaproszenie na uroczyste posiedzenie Senatu AGH, w czasie kt\u00f3rego prof. zw. dr hab. in\u017c. Jan W\u0119glarz otrzyma insygnia godno\u015bci doktora honoris causa AGH\n\nstan na dzie\u0144 10.03.2023\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Jan_W\u0119glarz&oldid=76586\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/wiki/Jan_W%C4%99glarz", "title": "Jan W\u0119glarz \u2013 Historia AGH", "depth": 2, "duplicate": false, "content_hash": "9ad7b0be17f36df880030b5d31802b8d", "word_count": 636, "headings": [{"level": 1, "text": "Jan W\u0119glarz"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}