{"content": "# Biblioteka Wydzia\u0142owa - Wydzia\u0142 Odlewnictwa\n\nURL: http://odlewnictwo.agh.edu.pl/biblioteka-wydzialowa/\nCrawled: 2025-03-19 21:33:22\n\nBiblioteka Wydzia\u0142u Odlewnictwa \n\nul. Reymonta 23 30-059 Krak\u00f3w parter, pok. 009\ntel. 12 617-27-91\nBiblioteka posiada czytelni\u0119 i stanowiska komputerowe z dost\u0119pem do Internet\n\nUDOST\u0118PNIANIE ZBIOR\u00d3W \n\ngodziny otwarcia:\nponiedzia\u0142ek \u2013 ZAMKNI\u0118TE\nwtorek \u2013 \u015broda 9.00-14.00\nczwartek \u2013 pi\u0105tek 9.00-13.00\nsobota 9.00-12.00*\n*informacja w Bibliotece\n\nZBIORY\n\nTematyka\nchemia fizyczna, chemia og\u00f3lna, fizyka, odlewnictwo i metalurgia \u2013 wiadomo\u015bci og\u00f3lne, projektowanie odlew\u00f3w, wytwarzanie form odlewniczych, specjalne metody odlewania, materia\u0142y formierskie i rdzeniowe, maszyny i urz\u0105dzenia odlewnicze, stopy metali nie\u017celaznych, metaloznawstwo, staliwo, \u017celiwo, matematyka, mechanika, ochrona \u015brodowiska, wytrzyma\u0142o\u015b\u0107 materia\u0142\u00f3w.\n\nRodzaje\nksi\u0105\u017cki 11 311 vol.; czasopisma 207 j. obl.; zbiory specjalne 250 j. obl.\u00a0\u00a0\n\nCzasopisma otrzymywane na bie\u017c\u0105co:\nPrzegl\u0105d Odlewnictwa.\n\nREGULAMIN \n\nRegulamin korzystania z Biblioteki Wydzia\u0142u Odlewnictwa AGH\nBiblioteka funkcjonuje o oparciu o przepisy prawne zawarte w ZARZ\u0104DZENIU NR 22/2015 Rektora Akademii G\u00f3rniczo-Hutniczej im. Stanis\u0142awa Staszica w Krakowie z dnia 29 czerwca 2015 r.\n Prawo do korzystania z biblioteki maj\u0105:\n\u2013\u00a0 pracownicy Wydzia\u0142u Odlewnictwa \u2013 na miejscu i na zewn\u0105trz,\n\u2013 studenci stacjonarni i niestacjonarni Wydzia\u0142u Odlewnictwa \u2013 na miejscu i na zewn\u0105trz,\n\u2013 doktoranci AGH- na miejscu,\n\u2013 studenci studi\u00f3w podyplomowych Wydzia\u0142u Odlewnictwa \u2013 na miejscu,\n\u2013 pozostali pracownicy, studenci, doktoranci oraz pracownicy emerytowani AGH \u2013 na miejscu.\n Warunki otwarcia konta czytelnika:\n\u2013 pracownicy Wydzia\u0142u Odlewnictwa \u2013 zak\u0142adaj\u0105 konto na podstawie dowodu osobistego oraz\u00a0 wype\u0142nionego \u201eO\u015bwiadczenia\u201d (za\u0142\u0105cznik K do Zarz\u0105dzenia Rektora AGH z dnia 29.06.2015 r.),\n\u2013 studenci \u2013 zak\u0142adaj\u0105 konto na podstawie aktualnej legitymacji studenckiej.\n Zasady udost\u0119pniania zbior\u00f3w: \n\u2014 czasopisma, ksi\u0119gozbi\u00f3r podr\u0119czny, rozprawy doktorskie, inne prace na prawach r\u0119kopis\u00f3w udost\u0119pnia si\u0119 wy\u0142\u0105cznie na miejscu,\n\u2013\u00a0 podstaw\u0105 wszelkich wypo\u017cycze\u0144 materia\u0142\u00f3w bibliotecznych na zewn\u0105trz jest posiadanie konta czytelnika oraz czytelnie wype\u0142niony rewers, potwierdzony w\u0142asnor\u0119cznym podpisem czytelnika,\n\u2013\u00a0 wszystkich u\u017cytkownik\u00f3w biblioteki obowi\u0105zuje zwrot wypo\u017cyczonych ksi\u0105\u017cek lub prolongata terminu ich zwrotu najp\u00f3\u017aniej po up\u0142ywie terminu wypo\u017cyczenia. Przy prolongowaniu terminu zwrotu czytelnicy zobowi\u0105zani s\u0105 przed\u0142o\u017cy\u0107 wypo\u017cyczone materia\u0142y. Nie prolonguje si\u0119 terminu zwrotu ksi\u0105\u017cek, na kt\u00f3rych wypo\u017cyczenie oczekuj\u0105 inni czytelnicy,\n\u2013\u00a0 pracownicy rozwi\u0105zuj\u0105cy umow\u0119 o prac\u0119 lub wyje\u017cd\u017caj\u0105cy za granic\u0119 na okres d\u0142u\u017cszy ni\u017c 3 miesi\u0105ce zobowi\u0105zani s\u0105 do zwrotu wszystkich wypo\u017cyczonych ksi\u0105\u017cek. Studenci korzystaj\u0105cy z r\u00f3\u017cnego rodzaju urlop\u00f3w r\u00f3wnie\u017c.\n\u2013\u00a0\u00a0 \nbiblioteka mo\u017ce zawiesi\u0107 czytelnika w prawach korzystania z wypo\u017cycze\u0144 na okre\u015blony czas lub na sta\u0142e w przypadku przekroczenia terminu zwrotu wypo\u017cyczonych ksi\u0105\u017cek i braku reakcji na upomnienia,\n\u2013 w przypadku nie dotrzymania terminu zwrotu/prolongaty, po up\u0142ywie tygodnia od wyznaczonego terminu, pobierane s\u0105 op\u0142aty za ka\u017cdy dzie\u0144 zw\u0142oki i za ka\u017cd\u0105 pozycj\u0119 za ca\u0142y okres przetrzymania.\n Obowi\u0105zuj\u0105 nast\u0119puj\u0105ce okresy wypo\u017cycze\u0144:\n\u2013 pracownicy WO \u2013 30 wolumin\u00f3w na okres 3 lat,\n\u2013 studenci \u2013 10 wolumin\u00f3w na okres 3 miesi\u0119cy.\n Odpowiedzialno\u015b\u0107 za wypo\u017cyczone materia\u0142y biblioteczne:\n\u2013\u00a0 czytelnicy ponosz\u0105 pe\u0142n\u0105 odpowiedzialno\u015b\u0107 materialn\u0105 za wypo\u017cyczone materia\u0142y biblioteczne,\n\u2013 w przypadku uszkodzenia, zniszczenia lub niezwr\u00f3cenia materia\u0142\u00f3w wypo\u017cyczonych z biblioteki czytelnik zobowi\u0105zany jest do uregulowania roszcze\u0144 odszkodowawczych wed\u0142ug nast\u0119puj\u0105cej kolejno\u015bci:\n\u2014 odkupienia takiej samej lub innej, potrzebnej bibliotece pozycji,\n\u00a0\u2014 w przypadku pozycji szczeg\u00f3lnie cennej, jak r\u00f3wnie\u017c czasopism , sporz\u0105dzenia na w\u0142asny koszt kserokopii zagubionej pozycji oraz jej oprawienie,\n\u2014 w szczeg\u00f3lnych przypadkach \u2013 wp\u0142acenia warto\u015bci zagubionej pozycji, zwielokrotnionej zgodnie z przelicznikami ustalonymi przez Komisj\u0119 Inwentaryzacyjn\u0105 Zbior\u00f3w Bibliotecznych (KIZB).", "metadata": {"url": "http://odlewnictwo.agh.edu.pl/biblioteka-wydzialowa/", "title": "Biblioteka Wydzia\u0142owa - Wydzia\u0142 Odlewnictwa", "depth": 3, "duplicate": false, "content_hash": "4f0c3b461e6cb49c17b1ce426fcfaa76", "word_count": 505, "headings": [{"level": 1, "text": "Biblioteka Wydzia\u0142u Odlewnictwa"}, {"level": 2, "text": "UDOST\u0118PNIANIE ZBIOR\u00d3W"}, {"level": 2, "text": "ZBIORY"}, {"level": 2, "text": "REGULAMIN"}, {"level": 6, "text": "Biblioteka funkcjonuje o oparciu o przepisy prawne zawarte w ZARZ\u0104DZENIU NR 22/2015 Rektora Akademii G\u00f3rniczo-Hutniczej im. Stanis\u0142awa Staszica w Krakowie z dnia 29 czerwca 2015 r."}]}}