{"metadata": {"url": "https://dss.agh.edu.pl/organizacje-studenckie/przyjazne-procedury-csm", "title": " Przyjazne procedury CSM -- Dzia\u0142 Spraw Studenckich AGH ", "depth": 1, "duplicate": false, "content_hash": "d74048a40abe59988a686edc696a850e", "word_count": 948, "headings": [{"level": 1, "text": "Przyjazne procedury CSM"}, {"level": 2, "text": "Wyje\u017cd\u017casz za granic\u0119? Zobacz co musisz zrobi\u0107."}, {"level": 2, "text": "Kontakt"}, {"level": 2, "text": "Stopka"}]}, "content": "#  Przyjazne procedury CSM -- Dzia\u0142 Spraw Studenckich AGH \n\nURL: https://dss.agh.edu.pl/organizacje-studenckie/przyjazne-procedury-csm\nCrawled: 2025-03-20 01:35:15\n\nPrzejd\u017a do tre\u015bci\n\nPrzejd\u017a do stopki\n\n Przyjazne procedury CSM \n\nWyje\u017cd\u017casz za granic\u0119? Zobacz co musisz zrobi\u0107.\n\nI. Tryb sk\u0142adania wniosku na podr\u00f3\u017c s\u0142u\u017cbow\u0105 poza granic\u0119 kraju:\n\n1. \nWype\u0142nij formularz elektroniczny i wydrukuj\n Wniosek na podr\u00f3\u017c s\u0142u\u017cbow\u0105 poza granic\u0119 kraju nale\u017cy uzupe\u0142ni\u0107 w internetowym systemie wniosk\u00f3w na podr\u00f3\u017c s\u0142u\u017cbow\u0105, kt\u00f3ry znajduje si\u0119 na stronie:\u00a0\nhttps://wnioski.dwz.agh.edu.pl\n\u00a0a nast\u0119pnie\u00a0\nwydrukowa\u0107 w 4 egzemplarzach dwustronnie\n.\n\nUwaga!\n\n Studenci wyje\u017cd\u017caj\u0105cy za granic\u0119 wype\u0142niaj\u0105 wniosek jak dla pracownik\u00f3w poza wyjazdem w ramach programu Erasmus+.\n\n2. \nWydrukowane wnioski przynie\u015b do Dzia\u0142u Spraw Studenckich w celu uzyskania podpisu Prorektora ds. Studenckich.\n\nUwaga!\n\n Je\u017celi dofinansowanie jest r\u00f3wnie\u017c ze strony Wydzia\u0142u wnioski przed dostarczeniem do DSS powinny zawiera\u0107 potwierdzenie z Wydzia\u0142u tj. piecz\u0119\u0107 Wydzia\u0142u, podpis Dziekana, nr koszt\u00f3w oraz piecz\u0105tk\u0119 ,,koszt uj\u0119ty w planie''. Natomiast je\u015bli brak dofinansowania ze strony Wydzia\u0142u na wnioskach powinna by\u0107 tylko piecz\u0105tka Wydzia\u0142u oraz podpis Dziekana w celu potwierdzenia, \u017ce Jeste\u015b studentem danego Wydzia\u0142u.\n\n3. \nOdbierz podpisane wnioski z DSS.\n\n4. \nWnioski dostarcz wraz z za\u0142\u0105cznikami do Dzia\u0142u Wsp\u00f3\u0142pracy z Zagranic\u0105 AGH\u00a0\u2013 Pawilon C1, pok. 108-109\u00a0najp\u00f3\u017aniej na 7 dni roboczych przed planowanym terminem wyjazdu.\n\nDo wniosku obowi\u0105zkowo nale\u017cy do\u0142\u0105czy\u0107\n:\n a)\u00a0w przypadku wyjazdu na sta\u017ce, konsultacje, szkolenia \u2013 kserokopi\u0119 zaproszenia lub posiadan\u0105 korespondencj\u0119 z ustalonym terminem i celem wyjazdu,\n b)\u00a0w przypadku wyjazdu na konferencj\u0119 \u2013 potwierdzenie przyj\u0119cia referatu, posteru oraz dokumenty, z kt\u00f3rych wynika wysoko\u015b\u0107 op\u0142aty konferencyjnej,\n c)\u00a0formularz ,,zlecenie wykonania zada\u0144 statutowych dla AGH realizowanych w czasie podr\u00f3\u017cy\" zgodnie z zarz\u0105dzeniem Rektora nr 56/2013 z dnia 30 grudnia 2013r. Zlecenie powinno zawiera\u0107 piecz\u0105tk\u0119 Wydzia\u0142ow\u0105 oraz podpis Dziekana.\u00a0\n zlecenie wykonania zada\u0144 statutowych\n\nWa\u017cne informacje dotycz\u0105ce wniosku:\n\n1) W przypadku gdy wyjazd jest finansowany przez inn\u0105 ni\u017c AGH jednostk\u0119 (np.: organizatora konferencji , stron\u0119 zapraszaj\u0105c\u0105) nale\u017cy tak\u0105 informacj\u0119 zamie\u015bci\u0107 we wniosku.\n 2) P\u0142atno\u015b\u0107 dokonana przez Dzia\u0142 Finansowy w formie bezgot\u00f3wkowej (przelew) tytu\u0142em op\u0142aty konferencyjnej lub hotelowej powinna by\u0107 r\u00f3wnie\u017c odnotowana we wniosku z zaznaczeniem formy p\u0142atno\u015bci \u2013 przelew AGH natomiast got\u00f3wka ma by\u0107 zaznaczona je\u017celi b\u0119dzie przelew na konto studenta lub odbi\u00f3r dewiz w banku.\n 3) Na wniosku osob\u0105 kieruj\u0105c\u0105 studenta na wyjazd ma by\u0107 Dziekan danego Wydzia\u0142u,\n 4) Koszty dewizowe maj\u0105 by\u0107 podane w walucie obcej natomiast koszty transportu w z\u0142ot\u00f3wkach,\n 5) Je\u015bli kwoty dewiz s\u0105 ni\u017csze ni\u017c obowi\u0105zuj\u0105ca stawka nale\u017cy na wniosku dopisa\u0107 adnotacj\u0119: ,, Obni\u017cona stawka diet ze wzgl\u0119du na ograniczone koszty dofinansowania'',\n 6) Je\u015bli kwoty dewiz s\u0105 wy\u017csze ni\u017c kwota dofinansowania nale\u017cy na wniosku dopisa\u0107 adnotacj\u0119: ,,W zwi\u0105zku z ograniczonym bud\u017cetem prosz\u0119 o zwrot \u015brodk\u00f3w do kwoty.. '' (poda\u0107 kwot\u0119).\n\n5. \nOdbierz dewizy\n\n\u2013 je\u015bli zadeklarowa\u0142e\u015b na wniosku\n\nOdbi\u00f3r dewiz odbywa si\u0119 w banku - przed udaniem si\u0119 do banku nale\u017cy zg\u0142osi\u0107 si\u0119 do Dzia\u0142u Finansowego (paw. C-2, pok. nr 10)\u00a0\nw celu odebrania Wniosk\u00f3w, natomiast je\u015bli zadeklarowa\u0142e\u015b przelew na ROR - nale\u017cy poda\u0107 nr rachunku bankowego oraz walut\u0119 w jakiej ma by\u0107 przelew.\n\nII. Informacje dotycz\u0105ce ubezpieczenia:\n\nW Uczelni zosta\u0142o rozstrzygni\u0119te post\u0119powanie na \u015bwiadczenie us\u0142ug ubezpieczenia koszt\u00f3w leczenia w zagranicznych podr\u00f3\u017cach s\u0142u\u017cbowych. W wyniku post\u0119powania przeprowadzonego w trybie przetargu\u00a0 nieograniczonego KC-zp.272-500-4/15 wybrano firm\u0119:\n\u00a0Sopockie Towarzystwo Ubezpiecze\u0144 Ergo Hestia SA\n\nSzczeg\u00f3\u0142owe informacje odno\u015bnie ubezpieczenia znajduj\u0105 si\u0119 tutaj\u00a0\nhttp://www.dwz.agh.edu.pl/wyjazdy-pracownikow/ubezpieczenia-pracownikow-doktorantow-studentow/\n\nIII. Informacje dotycz\u0105ce zakupu biletu lotniczego:\n\nOd dnia 11 maja 2015 roku, na mocy zawartej umowy, Uczelnia powierzy\u0142a Fundacji dla Akademii G\u00f3rniczo-Hutniczej im. Stanis\u0142awa Staszica w Krakowie,\u00a0realizacj\u0119 zada\u0144 zwi\u0105zanych ze \u015bwiadczeniem us\u0142ug w zakresie rezerwacji, sprzeda\u017cy oraz dostarczania bilet\u00f3w lotniczych pracownikom, doktorantom, studentom i innym osobom wskazanym przez AGH.\n\nZasady zamawiania bilet\u00f3w znajduj\u0105 si\u0119 tutaj\u00a0\nhttp://www.dwz.agh.edu.pl/wyjazdy-pracownikow/biuro-podrozy/\n\nUwaga!\n\n Kupuj\u0105cemu przys\u0142uguje prawo por\u00f3wnania cen bilet\u00f3w lotniczych oferowanych przez Fundacj\u0119 dla AGH z cenami bilet\u00f3w lotniczych oferowanych przez inne biura i przewo\u017anik\u00f3w.\u00a0 Warunkiem rozliczenia zakupu bilet\u00f3w lotniczych w innym biurze lub bezpo\u015brednio u przewo\u017anika jest przed\u0142o\u017cenie korzystniejszej oferty cenowej na kupowane bilety od oferty z\u0142o\u017conej przez Fundacj\u0119 dla AGH.\n\nIV. Rozliczenie wyjazdu:\n\n1.\n\u00a0Wype\u0142nij elektroniczny formularz na\u00a0\nhttps://wnioski.dwz.agh.edu.pl\n\n2.\n\u00a0Wydrukuj wniosek (w jednym egzemplarzu)\n\n3.\n\u00a0Dostarcz do DSS w celu uzyskania podpisu Prorektora ds. Studenckich.\n\n4.\n\u00a0Odbierz wniosek z DSS.\n\n5.\n\u00a0Przeka\u017c rozliczenie koszt\u00f3w wyjazdu do DWZ -\u00a0\nnie p\u00f3\u017aniej ni\u017c \u00a014 dni od zako\u0144czenia wyjazdu s\u0142u\u017cbowego.\n\nDo rozliczenia nale\u017cy do\u0142\u0105czy\u0107 :\n 1. egzemplarz wniosku na podr\u00f3\u017c s\u0142u\u017cbow\u0105 poza granic\u0119 kraju - otrzymany przy odbiorze dewiz w banku\n 2.\u00a0\nrozliczenie koszt\u00f3w podr\u00f3\u017cy w celu realizacji zada\u0144 statutowych dla AGH\n zgodnie z zarz\u0105dzeniem Rektora nr 56/2013 z dnia 30 grudnia 2013r.\n 3. bilet elektroniczny lub plan podr\u00f3\u017cy oraz karty pok\u0142adowe lub adnotacja o tym, \u017ce karty pok\u0142adowe by\u0142y tylko w formie elektronicznej - przy podr\u00f3\u017cy samolotem;\n 4. bilety kolejowe - przy podr\u00f3\u017cy poci\u0105giem;\n 5. bilety autobusowe - przy podr\u00f3\u017cy autobusem/autokarem\n 6. ewidencja przebiegu kilometr\u00f3w w przypadku podr\u00f3\u017cy samochodem;\n 7. bilety, faktury got\u00f3wkowe w PLN;\n 8. wszystkie rachunki/faktury dewizowe wystawione na AGH (zgodnie z komunikatem Kwestora AGH nr 33/04 z dnia 04.11.2004 r.).\nUwaga!\u00a0\nW sytuacji, gdy rachunek/faktura nie jest wystawiony na AGH nale\u017cy wyst\u0105pi\u0107 pisemnie o zgod\u0119 do Prorektora ds. Wsp\u00f3\u0142pracy na rozliczenie poniesionych koszt\u00f3w;\n 9. kart\u0119 z numerem polisy ubezpieczeniowej;\n 10.\u00a0\no\u015bwiadczenie o wy\u017cywieniu do delegacji zagranicznej\n 11. kserokopi\u0119 faktury za bilet lotniczy. \u00a0\n\nV. Podstawowe zasady rozliczania wyjazdu zagranicznego znajduj\u0105 si\u0119 tutaj:\n\nhttp://www.dwz.agh.edu.pl/wyjazdy-pracownikow/rozliczenie-wyjazdu/\n\nZa\u0142\u0105czniki:\n\n1.\u00a0\nZlecenie wykonania zada\u0144 statutowych dla AGH realizowanych w czasie podr\u00f3\u017cy.\n 2.\u00a0\nRozliczenie koszt\u00f3w podr\u00f3\u017cy w celu realizacji zada\u0144 statutowych dla AGH\n 3.\u00a0\nO\u015bwiadczenie o wy\u017cywieniu\n\nKontakt\n\nbudynek C-1\n pok\u00f3j 111\n\ndss@agh.edu.pl\n\nponiedzia\u0142ek \u2013 czwartek\n 7:30 \u2013 15:30\n pi\u0105tek\n 7:30 \u2013 14:30\n\nmgr Sylwia \u015awierk\n +48 12 617 55 20\nsswierk@agh.edu.pl\n\nmgr in\u017c. Ma\u0142gorzata Kustra\n +48 12 617 32 66\nmkustra@agh.edu.pl\n\nmgr Ewelina Wywrot\n +48 12 617 32 66\newywrot@agh.edu.pl\n\nStopka\n\nArchiwum dokument\u00f3w\n\nDzia\u0142 Spraw Studenckich\nAkademia G\u00f3rniczo-Hutnicza\nim. Stanis\u0142awa Staszica w Krakowie\nAl. Mickiewicza 30\n30-059 Krak\u00f3w\n\nBiuro Obs\u0142ugi Spraw Studenckich\nbudynek C-7, pok\u00f3j 112\nSekcja Obs\u0142ugi Organizacji Studenckich\nbudynek C-1, pok\u00f3j 111\nSekcja Wyp\u0142at i Rozlicze\u0144 Stypendi\u00f3w\nbudynek C-1, pok\u00f3j 111\ne-mail: dss@agh.edu.pl\n\nBack"}