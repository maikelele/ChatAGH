{"content": "# Recykling i Metalurgia (R&M) - Wydzia\u0142 Metali Nie\u017celaznych\n\nURL: http://wmn.agh.edu.pl/recykling-i-metalurgia-rm\nCrawled: 2025-03-19 21:34:11\n\nStrona g\u0142\u00f3wna\nKszta\u0142cenie\nRecykling i Metalurgia (R&M)\nRecykling i Metalurgia (R&M)\nLiczba absolwent\u00f3w\n30\n\u00a0rocznie\nLat nauki\n2\n\u00a0lata\nStopie\u0144 naukowy\nmagister\nOpis\nRecykling i Metalurgia (R&M) to dwie fundamentalne specjalizacje w obr\u0119bie dyscypliny naukowej in\u017cynieria materia\u0142owa w obszarze materia\u0142\u00f3w metalicznych, kt\u00f3re obejmuj\u0105 ca\u0142okszta\u0142t wiedzy nad wytwarzaniem metali z minera\u0142\u00f3w i surowc\u00f3w wt\u00f3rnych, przy czym Metalurgia to nauka o metodach wytwarzania czystych metali nie\u017celaznych (w tym r\u00f3wnie\u017c \u017celaza) z minera\u0142\u00f3w (z rud metali), nazywana r\u00f3wnie\u017c metalurgi\u0105 pierwotn\u0105, natomiast Recykling (metalurgia wt\u00f3rna) \u2013 jest nauk\u0105 o metodach odzyskiwania tych metali z wyrob\u00f3w, kt\u00f3re utraci\u0142y swoje pierwotne w\u0142asno\u015bci u\u017cytkowe. Aktualnie znanych jest 90 metali nie\u017celaznych o budowie elektronowej i w\u0142a\u015bciwo\u015bciach dok\u0142adnie opisanych w uk\u0142adzie okresowym pierwiastk\u00f3w, kt\u00f3re wraz z \u017celazem tworz\u0105 zbi\u00f3r 91 metali.\n\nUmownie metale nie\u017celazne dzielimy na metale szlachetne, kt\u00f3re s\u0105 odporne na korozj\u0119 w \u015brodowisku powietrza i wody (np. z\u0142oto, srebro, platyna, pallad) i nieszlachetne, metale ci\u0119\u017ckie (np. kobalt, nikiel, cynk) i lekkie (np. aluminium, tytan, magnez) oraz metale kolorowe (np. mied\u017a, kadm, o\u0142\u00f3w). Wraz z rozwojem cywilizacyjnym \u015bwiata przybywa metali nie\u017celaznych i ich wzajemnych kombinacji chemicznych w postaci r\u00f3\u017cnych wyrob\u00f3w, co wymusza coraz to wi\u0119ksz\u0105 potrzeb\u0119 opracowywania innowacyjnych technologii recyklingu i nowych proces\u00f3w metalurgicznych wytwarzania materia\u0142\u00f3w metalicznych z mieszanin rud metali z wyrobami poeksploatacyjnymi i odpadami technologicznymi. Z tego punktu widzenia kierunek kszta\u0142cenia Recykling i Metalurgia stanowi pocz\u0105tek obszernej nauki o metalach nie\u017celaznych, kt\u00f3ra w dalszych etapach przekszta\u0142ca si\u0119 w szeroko rozumian\u0105 in\u017cynieri\u0119 materia\u0142ow\u0105 w zakresie projektowania i kszta\u0142towania struktury i w\u0142asno\u015bci metali i stop\u00f3w oraz technologii ich przemys\u0142owego wytwarzania i technik badania.\n\nCelem kszta\u0142cenia na kierunku Recykling i Metalurgia jest wypromowanie kadry in\u017cynierskiej na potrzeby polskiego przemys\u0142u bran\u017cy metali nie\u017celaznych, w szczeg\u00f3lno\u015bci w zakresie metalurgii i recyklingu materia\u0142\u00f3w opartych na miedzi, aluminium, cynku oraz wszystkich innych metali nie\u017celaznych, kt\u00f3re znajduj\u0105 si\u0119 w poeksploatacyjnych wyrobach przemys\u0142owych, technicznych i u\u017cytku codziennego.\n\nKierunek kszta\u0142cenia Recykling i metalurgia na Wydziale Metali Nie\u017celaznych jest jedynym w Polsce i unikatowym w skali \u015bwiatowej\u00a0miejscem umo\u017cliwiaj\u0105cym uzyskanie wiedzy z zakresu fizyko-chemicznych podstaw proces\u00f3w metalurgicznych i recyklingowych oraz przemys\u0142owych technologii wytwarzania metali nie\u017celaznych i ich stop\u00f3w.\nKszta\u0142cenie realizowane jest na studiach II stopnia\nStudia drugiego stopnia\n\n Studia drugiego stopnia trwaj\u0105 3 semestry i ko\u0144cz\u0105 si\u0119 uzyskaniem stopnia magistra. Rekrutacja na studia drugiego stopnia odbywa si\u0119 raz w roku, w miesi\u0105cach:\u00a0 stycze\u0144\u2013luty. \n Kszta\u0142cenie jest realizowane na dw\u00f3ch \u015bcie\u017ckach dyplomowania: Metalurgia Metali Krytycznych oraz\u00a0Recykling i Ochrona \u015arodowiska \n\nKszta\u0142cenie w \u015bcis\u0142ej wsp\u00f3\u0142pracy z przemys\u0142em ....\nPerspektywy pracy zawodowej ...\nAbsolwent tego kierunku jest przygotowany do podj\u0119cia pracy zawodowej we wszystkich krajowych i zagranicznych zak\u0142adach przemys\u0142owych metalurgii i recyklingu metali nie\u017celaznych, laboratoriach i instytutach badawczych, dzia\u0142ach R&D oraz jednostkach naukowo-dydaktycznych.", "metadata": {"url": "http://wmn.agh.edu.pl/recykling-i-metalurgia-rm", "title": "Recykling i Metalurgia (R&M) - Wydzia\u0142 Metali Nie\u017celaznych", "depth": 3, "duplicate": false, "content_hash": "21d80fc8c1fe3b8af0575a71c67f105d", "word_count": 432, "headings": [{"level": 1, "text": "Recykling i Metalurgia (R&M)"}, {"level": 2, "text": "30rocznie"}, {"level": 2, "text": "2lata"}, {"level": 2, "text": "magister"}, {"level": 1, "text": "Opis"}, {"level": 1, "text": "Kszta\u0142cenie realizowane jest na studiach II stopnia"}, {"level": 2, "text": "Studia drugiego stopnia"}, {"level": 1, "text": "Kszta\u0142cenie w \u015bcis\u0142ej wsp\u00f3\u0142pracy z przemys\u0142em ...."}, {"level": 1, "text": "Perspektywy pracy zawodowej ..."}]}}