{"content": "# Henryk Jacek Jezierski \u2013 Historia AGH\n\nURL: https://historia.agh.edu.pl/mediawiki/index.php?title=Henryk_Jacek_Jezierski&oldid=75000\nCrawled: 2025-03-19 22:29:00\n\nHenryk Jacek Jezierski\n\nZ Historia AGH\n\nWersja z dnia 09:45, 24 sty 2023 autorstwa \nSabina.Olszyk\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nHenryk Jacek Jezierski\n\nNazwisko\n\nJezierski\n\nImi\u0119 / imiona\n\nHenryk Jacek\n\nTytu\u0142y / stanowiska\n\nDr\n\nTytu\u0142y honorowe AGH\n\nKonsul Honorowy AGH\n\nData urodzenia\n\n4 lipca 1955\n\nMiejsce urodzenia\n\nWarszawa\n\nDyscyplina/specjalno\u015bci\n\nhydrogeologia\n, \nocena zasob\u00f3w i jako\u015bci w\u00f3d podziemnych\n, \nprojektowanie system\u00f3w komputerowych w hydrogeologii\n\nDr \nHenryk Jacek Jezierski\n (1955\u2013) \n\nDyscyplina/specjalno\u015bci: hydrogeologia, ocena zasob\u00f3w i jako\u015bci w\u00f3d podziemnych, projektowanie system\u00f3w komputerowych w hydrogeologii\n\nNota biograficzna\n\nUrodzi\u0142 si\u0119 4 lipca 1955 roku w Warszawie.\n\nAbsolwent Wydzia\u0142u Geologii Uniwersytetu Warszawskiego z 1980 roku. Doktorat w dziedzinie geologii  uzyska\u0142 w 1990 roku. Uko\u0144czy\u0142 w latach 1994-2007 liczne  kursy i szkolenia dotycz\u0105ce zarz\u0105dzania, mi\u0119dzy innymi organizowane przez:  Krajow\u0105 Szko\u0142\u0119 Administracji Publicznej, Fundacj\u0119 Rozwoju Demokracji Lokalnej, Centrum Rozwi\u0105za\u0144 Menad\u017cerskich, Francuski Instytut Zarz\u0105dzania w Warszawie, Civil Service College. W 1992 roku odby\u0142 sta\u017c we Wsp\u00f3lnocie Europejskiej (Pary\u017c-Bruksela) organizowany przez Instytut Administracji Publicznej w Pary\u017cu dla wysokich funkcjonariuszy rz\u0105du.\n\nUzyska\u0142 wpis do pa\u0144stwowego zasobu kadrowego \u2013 zbioru kandydat\u00f3w na wysokie stanowiska pa\u0144stwowe, tytu\u0142 Europejskiej Federacji Geolog\u00f3w, uprawnienia bieg\u0142ego w zakresie sporz\u0105dzania ocen oddzia\u0142ywania na \u015brodowisko, uprawnienia do sporz\u0105dzania projekt\u00f3w bada\u0144 i dokumentacji w zakresie poszukiwania i rozpoznawania w\u00f3d podziemnych.\n\nW latach 1980-1991 zatrudniony w Pa\u0144stwowym Instytucie Geologicznym  - Zak\u0142ad Hydrogeologii i Geologii In\u017cynierskiej. W latach 1992-2006 dyrektor Departamentu Geologii i Koncesji Geologicznych w Ministerstwie \u015arodowiska. W 2007 roku ekspert kr\u00f3tkoterminowy Banku \u015awiatowego z zakresu ochrony \u015brodowiska, doradca Prezesa Wy\u017cszego Urz\u0119du G\u00f3rniczego w Katowicach oraz  konsultant i zast\u0119pca dyrektora Biura w Polskim G\u00f3rnictwie Naftowym i Gazownictwie SA. \n\nW latach 2007-2011 pe\u0142ni\u0142 stanowisko podsekretarza stanu i G\u0142\u00f3wnego Geologa Kraju w Ministerstwie \u015arodowiska.\n\nOd 1992 roku blisko wsp\u00f3\u0142pracowa\u0142 z Akademi\u0105 G\u00f3rniczo-Hutnicz\u0105 w Krakowie. Mi\u0119dzy innymi korzystaj\u0105c z opinii pracownik\u00f3w AGH w rozwi\u0105zaniu trudnych kwestii prac geologicznych czy dzia\u0142alno\u015bci g\u00f3rniczej, wspiera\u0142 nowy kierunek dzia\u0142alno\u015bci AGH, czyli geoturystyk\u0119, zosta\u0142 powo\u0142any do Konwentu AGH.\n\nAutor ponad 34 publikacji oraz 25 opracowa\u0144 archiwalnych z dziedziny geologii, g\u00f3rnictwa, ochrony \u015brodowiska, prawa i organizacji.\n\nCz\u0142onek International Association of Hydrogeologists, Polskiego Towarzystwa Geologicznego,    Komisji Dokumentacji Hydrogeologicznych, Komisji Hydrogeologii Komitetu Geologii PAN, Komitetu Redakcyjnego \"Przegl\u0105du Geologicznego\" (1992-2006), rady naukowej Instytutu Gospodarki Surowcami Mineralnymi i Energi\u0105 PAN (2003-2006), Rady Geologicznej organu doradczego Ministra \u015arodowiska (1993-2006), przedstawiciel Polski w Radzie organizacji INTEROCEANMETAL (2002-2003) oraz cz\u0142onek rad nadzorczych wielu firm: W\u0119glokoks SA, Kompania W\u0119glowa SA, Gliwicka Sp\u00f3\u0142ka W\u0119glowa, Petrobaltic PP, Geopol.\n\nW 2009 roku otrzyma\u0142 tytu\u0142 Konsula Honorowego AGH \"za promocj\u0119 Akademii G\u00f3rniczo-Hutniczej w kraju i \u015bwiecie, przygotowanie przyjaznej dla przedsi\u0119biorc\u00f3w ustawy prawo geologiczne i g\u00f3rnicze, zlecanie AGH prowadzenia kilkudziesi\u0119ciu temat\u00f3w naukowo-badawczych w kraju i za granic\u0105, promowanie inicjatywy AGH do organizacji w 2010 roku \u015awiatowej Konferencji Mi\u0119dzynarodowej Asocjacji Hydrogeolog\u00f3w i \u015awiatowego Kongresu Geoturystycznego\".\n\n\u0179r\u00f3d\u0142a do biogramu\n\nArtyku\u0142y\n\n[\nProtok\u00f3\u0142 z Posiedzenia Senatu AGH... \n 24.06.2009], s. 1, 10-11, 30\n\nS\u0142omka T.: dr Henryk Jacek Jezierski\u00a0: G\u0142\u00f3wny Geolog Kraju konsulem honorowym AGH. \nVivat Akademia\u00a0: AGH\n 2009, nr 3, s. 21, [foto]\n\nInne\n\ndr Henryk Jacek Jezierski [online] [przegl\u0105dany 04.12.2017]. Dost\u0119pny w: \nhttp://nauka-polska.pl/#/profile/scientist?id=48413&_k=h9gxus\n\nHenryk Jezierski [online] [przegl\u0105dany 04.12.2017]. Dost\u0119pny w: \nhttps://pl.wikipedia.org/wiki/Henryk_Jezierski\n, [foto]\n\nPodsekretarz Stanu G\u0142\u00f3wny Geolog Kraju Henryk Jacek Jezierski [online] [przegl\u0105dany 04.12.2017]. Dost\u0119pny w: \nhttp://web.archive.org/web/20110616195255/http://www.mos.gov.pl/kierownictwo/cv/5.html\n\nstan na dzie\u0144 25.01.2023\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Henryk_Jacek_Jezierski&oldid=75000\n\u201d\n\nKategoria\n: \nBiogramy", "metadata": {"url": "https://historia.agh.edu.pl/mediawiki/index.php?title=Henryk_Jacek_Jezierski&oldid=75000", "title": "Henryk Jacek Jezierski \u2013 Historia AGH", "depth": 3, "duplicate": false, "content_hash": "d1128c7b0d02bbdda5a93a06159e7095", "word_count": 542, "headings": [{"level": 1, "text": "Henryk Jacek Jezierski"}, {"level": 2, "text": "Nota biograficzna"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Artyku\u0142y"}, {"level": 4, "text": "Inne"}]}}