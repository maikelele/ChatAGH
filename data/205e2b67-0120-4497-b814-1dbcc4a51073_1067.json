{"content": "# Eugeniusz \u015awito\u0144ski \u2013 Historia AGH\n\nURL: https://historia.agh.edu.pl/mediawiki/index.php?title=Eugeniusz_%C5%9Awito%C5%84ski&oldid=76523\nCrawled: 2025-03-19 22:03:51\n\nEugeniusz \u015awito\u0144ski\n\nZ Historia AGH\n\nWersja z dnia 15:36, 9 mar 2023 autorstwa \nKatarzyna.Sikorska\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nEugeniusz \u015awito\u0144ski\n\nNazwisko\n\n\u015awito\u0144ski\n\nImi\u0119 / imiona\n\nEugeniusz\n\nTytu\u0142y / stanowiska\n\nProf. dr hab. in\u017c.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n7 sierpnia 1940\n\nMiejsce urodzenia\n\nDrohiczyn\n\nDyscyplina/specjalno\u015bci\n\nautomatyka i\u00a0robotyka\n, \nbudowa i\u00a0eksploatacja maszyn\n, \nmechanika\n, \nanaliza wra\u017cliwo\u015bci\n, \nbiomechanika\n, \ndynamika maszyn\n, \nmechanika o\u015brodk\u00f3w ci\u0105g\u0142ych\n, \nmetody numeryczne\n, \noptymalizacja\n\nRok przyznania doktoratu h.c. AGH\n\n2012\n\nPow\u00f3d przyznania doktoratu h.c. AGH\n\nza niezwykle bogat\u0105 i\u00a0r\u00f3\u017cnorodn\u0105 prac\u0119 naukow\u0105 oraz w\u00a0uznaniu istotnych dokona\u0144 organizacyjnych s\u0142u\u017c\u0105cych rozwojowi nauk technicznych\n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, \nMedal Komisji Edukacji Narodowej\n, \nBr\u0105zowy Krzy\u017c Zas\u0142ugi\n, \nSrebrny Krzy\u017c Zas\u0142ugi\n, \nZ\u0142oty Krzy\u017c Zas\u0142ugi\n\nProf. dr hab. in\u017c. \nEugeniusz \u015awito\u0144ski\n (1940-)\n\nDyscyplina/specjalno\u015bci: automatyka i\u00a0robotyka, budowa i\u00a0eksploatacja maszyn, mechanika, analiza wra\u017cliwo\u015bci, biomechanika, dynamika maszyn, mechanika o\u015brodk\u00f3w ci\u0105g\u0142ych, metody numeryczne, optymalizacja\n\nNota biograficzna\n\nUrodzi\u0142 si\u0119 7 sierpnia 1940\u00a0roku w\u00a0Drohiczynie.\n\nStudia wy\u017csze uko\u0144czy\u0142 w\u00a01963\u00a0roku na Politechnice Pozna\u0144skiej, a\u00a0nast\u0119pnie rozpocz\u0105\u0142 prac\u0119 w\u00a0Politechnice \u015al\u0105skiej.  \n\nW\u00a01970\u00a0roku obroni\u0142 prac\u0119 doktorsk\u0105, a\u00a0w\u00a01980\u00a0roku uzyska\u0142 stopie\u0144 doktora habilitowanego. W\u00a01991\u00a0roku zosta\u0142 mianowany na stanowisko profesora nadzwyczajnego w\u00a0Katedrze Mechaniki Technicznej Politechniki \u015al\u0105skiej. Tytu\u0142 profesora uzyska\u0142 w\u00a01995\u00a0roku, a\u00a0po dw\u00f3ch latach zosta\u0142 mianowany na stanowisko profesora zwyczajnego.\n\nOd 1981\u00a0roku pe\u0142ni\u0142 funkcj\u0119 zast\u0119pcy dyrektora Instytutu Mechaniki i\u00a0Podstaw Konstrukcji Maszyn, r\u00f3wnolegle kieruj\u0105c Zak\u0142adem Mechaniki Og\u00f3lnej. W\u00a0latach 1991-1997 by\u0142 kierownikiem Katedry Mechaniki Technicznej, za\u015b w\u00a0latach 1987-1990 pe\u0142ni\u0142 funkcj\u0119 prodziekana na Wydziale Mechanicznym Technologicznym Politechniki \u015al\u0105skiej. Od 1997\u00a0roku kierownik Katedry Mechaniki Stosowanej.\n\nWybitny i\u00a0ceniony specjalista w\u00a0zakresie mechaniki o\u015brodk\u00f3w ci\u0105g\u0142ych, ze szczeg\u00f3lnym uwzgl\u0119dnieniem teorii pow\u0142ok i\u00a0pr\u0119t\u00f3w cienko\u015bciennych. \u015aci\u015ble wsp\u00f3\u0142pracuje z przemys\u0142em i prowadzi badania naukowe dla jego potrzeb. Pobyt w\u00a01970\u00a0roku na sta\u017cu naukowym w\u00a0Wojskowej Akademii Technicznej pod kierunkiem prof. Jana Szmeltera oraz dalsza wsp\u00f3\u0142praca z\u00a0t\u0105 Uczelni\u0105 stanowi\u0142y podstaw\u0119 i\u00a0ukierunkowanie do podj\u0119cia bada\u0144 w\u00a0zakresie stosowania i\u00a0rozwoju metod numerycznych w\u00a0analizie stereomechanicznej konstrukcji maszynowych. Na pocz\u0105tku lat 80. XX wieku podj\u0105\u0142 wsp\u00f3\u0142prac\u0119 z\u00a0przemys\u0142em maszyn g\u00f3rniczych w\u00a0zakresie dynamiki nap\u0119d\u00f3w kombajn\u00f3w w\u0119glowych. R\u00f3wnocze\u015bnie prowadzi\u0142 badania dotycz\u0105ce biomechaniki i\u00a0konstrukcji sprz\u0119tu medycznego oraz modelowania i\u00a0optymalizacji mechatronicznych uk\u0142ad\u00f3w nap\u0119dowych. Wynikiem tych bada\u0144 jest szereg publikacji i\u00a0opracowa\u0144 konstrukcyjnych oraz patent dotycz\u0105cy sto\u0142u do pionizacji i\u00a0podnoszenia chorych. Jest autorem ponad 200 opracowa\u0144 i\u00a0oryginalnych artyku\u0142\u00f3w naukowych. Uczestniczy\u0142 i\u00a0by\u0142 organizatorem ponad 80 mi\u0119dzynarodowych konferencji naukowych.\n\nPromotor 13 prac doktorskich, recenzent ponad 22 rozpraw doktorskich i 25 habilitacji, opiniodawca ponad 20 wniosk\u00f3w profesorskich. Wypromowa\u0142 ponad 150 dyplomant\u00f3w na studiach magisterskich.\n\nCz\u0142onek Zespo\u0142u Mechaniki, Budownictwa i Architektury, dwukrotny cz\u0142onek Zespo\u0142u Bada\u0144 na Rzecz Obronno\u015bci i Bezpiecze\u0144stwa, cz\u0142onek Komisji Bada\u0144 na Rzecz Rozwoju Gospodarki, Rady Nauki i Komisji Bada\u0144 na Rzecz Rozwoju Nauki w Ministerstwie Nauki i Szkolnictwa Wy\u017cszego, Komitetu Mechaniki i Komitetu Budowy Maszyn PAN, Komisji G\u00f3rniczej PAN, Cz\u0142onek Honorowy Polskiego Towarzystwa Mechaniki Teoretycznej i Stosowanej (od 2007) i cz\u0142onkostwo w wielu organizacjach naukowych krajowych i zagranicznych w tym komitet\u00f3w naukowych konferencji krajowych i\u00a0zagranicznych oraz komitet\u00f3w redakcyjnych czasopism naukowych w\u00a0kraju i\u00a0za granic\u0105. \n\nDoktor Honoris Causa Politechniki Rzeszowskiej (2007), Politechniki \u015al\u0105skiej (2009) oraz Akademii G\u00f3rniczo-Hutniczej (2012).\n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, \nMedal Komisji Edukacji Narodowej\n, \nBr\u0105zowy Krzy\u017c Zas\u0142ugi\n, \nSrebrny Krzy\u017c Zas\u0142ugi\n, \nZ\u0142oty Krzy\u017c Zas\u0142ugi\n, Medal Jubileuszowy AGH, Medal Honorowy Giorgio Agricoli TU VSB Ostrawa, Z\u0142oty Laur Uniwersytetu Warmi\u0144sko-Mazurskiego w Olsztynie oraz honorowy tytu\u0142 \u201eZas\u0142u\u017cony dla O\u015brodka Badawczo-Rozwojowego Urz\u0105dze\u0144 Mechanicznych OBRUM\u201d, statuetka \u201eZ\u0142oty Partner 2008\u201d za wybitne osi\u0105gni\u0119cia w rozwoju kadry naukowej Centrum Mechanizacji G\u00f3rnictwa KOMAG w Gliwicach, nagroda w III Og\u00f3lnopolskim Konkursie PTMTiS (1996), dwukrotnie indywidualna nagroda Ministra Szkolnictwa Wy\u017cszego i Techniki (1970, 1979), nagroda specjalna Rektora Politechniki \u015al\u0105skiej w Og\u00f3lnopolskim Konkursie PTMTiS za prace teoretyczne z mechaniki (1972), zespo\u0142owa nagroda Ministra Szkolnictwa Wy\u017cszego i Techniki (1983), 4 zespo\u0142owe nagrody Ministra Nauki i Szkolnictwa Wy\u017cszego oraz liczne nagrody JM Rektora Politechniki \u015al\u0105skiej i inne.\n\n\u0179r\u00f3d\u0142a do biogramu\n\nKsi\u0105\u017cki\n\nInformator nauki polskiej 2006. T. 4B\u00a0: ludzie nauki P-\u017b. Warszawa 2006, s. 890\n\nProfesor Eugeniusz \u015awito\u0144ski Doktorem Honoris Causa Akademii G\u00f3rniczo-Hutniczej im. Stanis\u0142awa Staszica w Krakowie\u00a0: Krak\u00f3w, 20 czerwca 2012. Krak\u00f3w  2012, 86 [1] s., [foto]\n\nArtyku\u0142y\n\nKowal J.: Profesor Eugeniusz \u015awito\u0144ski Doktorem Honoris Causa AGH. \nBiuletyn AGH\n 2012, nr 54-55, s. 11-12\n\nProfesor Eugeniusz \u015awito\u0144ski Doktorem Honoris Causa AGH - 20 czerwca 2012. \nBiuletyn AGH\n 2012, nr 54-55, s. 2, [foto]\n\nProfesor Eugeniusz \u015awito\u0144ski Doktorem Honoris Causa AGH \u2013 20 czerwca 2012. \nVivat Akademia\n 2012, nr 9, s. 11, [foto]\n\n[\nProtok\u00f3\u0142 z\u00a0Posiedzenia Senatu AGH\n... 25.04.2012], s.\u00a02, 19\u201320, 73\n\nstan na dzie\u0144 29.11.2017\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Eugeniusz_\u015awito\u0144ski&oldid=76523\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/mediawiki/index.php?title=Eugeniusz_%C5%9Awito%C5%84ski&oldid=76523", "title": "Eugeniusz \u015awito\u0144ski \u2013 Historia AGH", "depth": 3, "duplicate": false, "content_hash": "8b6ae3694ca165c1424b2d28f650253b", "word_count": 801, "headings": [{"level": 1, "text": "Eugeniusz \u015awito\u0144ski"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}]}}