{"content": "# Maksymilian Tytus Huber \u2013 Historia AGH\n\nURL: https://historia.agh.edu.pl/mediawiki/index.php?title=Maksymilian_Tytus_Huber&oldid=79071\nCrawled: 2025-03-19 22:21:50\n\nMaksymilian Tytus Huber\n\nZ Historia AGH\n\nWersja z dnia 11:09, 14 cze 2023 autorstwa \nHieronimSienski\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nMaksymilian Tytus Huber\n\nNazwisko\n\nHuber\n\nImi\u0119 / imiona\n\nMaksymilian Tytus\n\nTytu\u0142y / stanowiska\n\nProf. zw. dr in\u017c.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n4 stycznia 1872\n\nMiejsce urodzenia\n\nKro\u015bcienko\n\nData \u015bmierci\n\n19 grudnia 1950\n\nMiejsce \u015bmierci\n\nKrak\u00f3w\n\nDyscyplina/specjalno\u015bci\n\nmechanika teoretyczna\n, \nteoria plastyczno\u015bci\n\nPe\u0142nione funkcje\n\nKierownik Katedry Wy\u017cszych Zagadnie\u0144 Mechaniki na Wydziale Elektromechanicznym AGH (1949\u20131950)\n\nWydzia\u0142\n\nWydzia\u0142 Elektromechaniczny\n\nRok przyznania doktoratu h.c. AGH\n\n1945\n\nPow\u00f3d przyznania doktoratu h.c. AGH\n\nza wybitne osi\u0105gni\u0119cia w\u00a0dziedzinie mechaniki technicznej (wytrzyma\u0142o\u015b\u0107 konstrukcji lotniczych i\u00a0zbrojeniowych, teoria spr\u0119\u017cysto\u015bci, stateczno\u015b\u0107 ustroj\u00f3w spr\u0119\u017cystych, zagadnienie wyt\u0119\u017cenia)\n\nOdznaczenia i nagrody\n\nKawaler Krzy\u017ca Komandorskiego Orderu Polonia Restituta\n, \nZ\u0142oty Krzy\u017c Zas\u0142ugi\n, \nPa\u0144stwowa Nagroda I stopnia\n\nProf. zw. dr in\u017c. \nMaksymilian Tytus Huber\n (1872\u20131950)\n\nDyscyplina/specjalno\u015bci: mechanika teoretyczna, teoria plastyczno\u015bci\n\nNota biograficzna\n\nUrodzi\u0142 si\u0119 4 stycznia 1872 roku w\u00a0Kro\u015bcienku nad Dunajcem, zmar\u0142 9 grudnia 1950 roku w\u00a0Krakowie. Pochowany na Cmentarzu Rakowickim. \n\nPo uko\u0144czeniu lwowskiego IV Gimnazjum (1889), rozpocz\u0105\u0142 studia mechaniczne na Wydziale In\u017cynierii Szko\u0142y Politechnicznej we Lwowie (dyplom in\u017cyniera 1895 roku). Zosta\u0142 zatrudniony na macierzystej uczelni na stanowisku asystenta w Katedrze Budowy Dr\u00f3g i Tuneli. Studia uzupe\u0142niaj\u0105ce odby\u0142 w\u00a0Uniwersytecie w Berlinie i w\u00a0Kazaniu. W 1899 roku zosta\u0142 powo\u0142any na stanowisko profesora mechaniki teoretycznej i budowniczej w Wy\u017cszej Szkole Przemys\u0142owej w Krakowie (do 1906 roku).\n\nNa podstawie pracy z teorii spr\u0119\u017cysto\u015bci cia\u0142 sta\u0142ych uzyska\u0142 tytu\u0142 doktor nauk technicznych (1904), od 1908 roku profesor katedry Mechaniki Technicznej Szko\u0142y Politechnicznej we Lwowie (profesor honorowy), dwukrotnie jej Rektor (1914/1915, 1921/1922).\n\nW czasie I wojny \u015bwiatowej s\u0142u\u017cy\u0142 w wojsku austriackim, broni\u0142 twierdzy Przemy\u015bl, dosta\u0142 si\u0119 do niewoli rosyjskiej do Kazania, sk\u0105d powr\u00f3ci\u0142 do kraju w 1918 roku.\n\nW 1928 roku opu\u015bci\u0142 Lw\u00f3w i przeni\u00f3s\u0142 si\u0119 do Warszawy, gdzie pracowa\u0142 jako kierownik Katedry Mechaniki na Politechnice Warszawskiej. \n\nPodczas okupacji wyk\u0142ada\u0142 na tajnych kompletach i w Wy\u017cszej Szkole Technicznej. Po powstaniu warszawskim trafi\u0142 do obozu przej\u015bciowego w Pruszkowie, p\u00f3\u017aniej przedosta\u0142 si\u0119  do Zakopanego. W 1945 roku zamieszka\u0142 w Gda\u0144sku, gdzie wsp\u00f3\u0142organizowa\u0142 Politechnik\u0119 Gda\u0144sk\u0105. Podj\u0105\u0142 si\u0119 kierowania dwiema katedrami oraz urz\u0105dzenia laboratorium wytrzyma\u0142o\u015bci i mechaniki. W 1947 roku bra\u0142 udzia\u0142 w organizowaniu Rady Szk\u00f3\u0142 Wy\u017cszych.\n\nW\u00a0AGH od 1949 roku kierowa\u0142 specjalnie dla niego utworzon\u0105 Katedr\u0105 Wy\u017cszych Zagadnie\u0144 Mechaniki na \nWydziale Elektromechanicznym\n, gdzie prowadzi\u0142 wyk\u0142ady z\u00a0teorii plastyczno\u015bci i\u00a0spr\u0119\u017cysto\u015bci. W pocz\u0105tkach 1950 roku zosta\u0142 powo\u0142any na stanowisko przewodnicz\u0105cego Sekcji Budowy Maszyn i Technologii Mechanicznej I Kongresu Nauki Polskiej, kt\u00f3ry odby\u0142 si\u0119 ju\u017c po jego \u015bmierci.\n\nAutor ponad 300 prac, w\u00a0kt\u00f3rych przedstawi\u0142 pionierskie koncepcje wytrzyma\u0142o\u015bciowe dla metali, badania dotycz\u0105ce cia\u0142 spr\u0119\u017cystych, teorii plastyczno\u015bci, teorii p\u0142yt. Autor s\u0142ynnej hipotezy wyt\u0119\u017ceniowej, opracowanej w\u00a01903 roku. Przewodnicz\u0105cy Zwi\u0105zku Pracownik\u00f3w Polskiej Sekcji Kaza\u0144skiej Rady Wygna\u0144czej (1917\u20131918), cz\u0142onek Komisji Stabilizacyjnej dla powo\u0142ania sk\u0142adu profesor\u00f3w PW (1919), przewodnicz\u0105cy Komisji Bada\u0144 i\u00a0Pr\u00f3b oraz przewodnicz\u0105cy Komisji Wytrzyma\u0142o\u015bci Polskiego Komitetu Normalizacji (1929\u20131939), doradca naukowy G\u0142\u00f3wnego Instytutu Odlewnictwa w\u00a0Krakowie (1950). Ceniony autorytet w\u00a0zakresie wytrzyma\u0142o\u015bci konstrukcji maszyn oraz konstrukcji lotniczych.\n\nCz\u0142onek za\u0142o\u017cyciel Akademii Nauk Technicznych w\u00a0Warszawie (1920), p\u00f3\u017aniej tak\u017ce jej prezes, cz\u0142onek korespondent PAU (1927), cz\u0142onek czynny PAU (1934), cz\u0142onek zwyczajny Towarzystwa Naukowego Warszawskiego (1930), cz\u0142onek czynny Lwowskiego Towarzystwa Naukowego, cz\u0142onek Sta\u0142ego Komitetu Mi\u0119dzynarodowego Zwi\u0105zku Badania Materia\u0142\u00f3w, cz\u0142onek \u201eMassarykowej Akademii Pracy\" w Pradze Czeskiej. Przewodnicz\u0105cy Lwowskiego Oddzia\u0142u Polskiego Towarzystwa Matematycznego (1925). Delegat PAU do Komitetu Naukowego Mechaniczno-Elektrotechnicznego (1939\u20131950). Doktor honoris causa Akademii G\u00f3rniczej w\u00a0Krakowie (1945) oraz Politechnik: Warszawskiej (1947) i\u00a0Gda\u0144skiej (1950).\nPracowa\u0142 spo\u0142ecznie w Zarz\u0105dzie Kasy im. J\u00f3zefa Mianowskiego.\n\nW 1961 roku w Stoczni im. Lenina w Gda\u0144sku zwodowano zbiornikowiec nosz\u0105cy Jego imi\u0119.\n\nOdznaczenia i nagrody\n\nKawaler Krzy\u017ca Komandorskiego Orderu Polonia Restituta\n, \nZ\u0142oty Krzy\u017c Zas\u0142ugi\n trzykrotnie (1933, 1936, 1948), Odznaka Honorowa \"Orl\u0119ta\", \nPa\u0144stwowa Nagroda I stopnia\n za ca\u0142okszta\u0142t dzia\u0142alno\u015bci (1949), Medal Zwyci\u0119stwa i Wolno\u015bci 1945\n\n\u0179r\u00f3d\u0142a do biogramu\n\nKsi\u0105\u017cki\n\nAkademia Nauk Technicznych\u00a0: 1933-1937. Warszawa 1937, s. 22-24\n\nAkademja Nauk Technicznych\u00a0: 1920-1932. Warszawa 1932, s. 34-39\n\nBiogramy uczonych polskich\u00a0: materia\u0142y o \u017cyciu i dzia\u0142alno\u015bci cz\u0142onk\u00f3w AU w Krakowie, TNW, PAU, PAN. Cz. 4\u00a0: Nauki techniczne. Oprac. A. \u015ar\u00f3dka, P. Szczawi\u0144ski. Wroc\u0142aw [etc.] 1988, s. 143-150, [foto]\n\nCzy wiesz kto to jest? Pod og\u00f3ln\u0105 red. S. \u0141ozy. Warszawa 1938, s. 266-267\n\nDuda R.: Matematycy XIX i XX wieku zwi\u0105zani z Polsk\u0105. Wroc\u0142aw 2012, s. 175-176,  [foto] (Acta Universitatis Wratislaviensis\u00a0; no 3427)\n\nEncyklopedyczny s\u0142ownik s\u0142awnych Polak\u00f3w. Pod red. J. Borowca. Warszawa 1996, s. 120\n\nEngel Z.: Katedra Mechaniki i Wibroakustyki Akademii G\u00f3rniczo-Hutniczej\u00a0: tradycja - historia - dzia\u0142alno\u015b\u0107. Radom 2008, 124-125, [foto]\n\nEngel Z.: Sze\u015b\u0107dziesi\u0105t lat min\u0119\u0142o... Krak\u00f3w 2012, s. 37-39, [foto]\n\nFilcek H.: Rektorskie opowiadania. Krak\u00f3w 2005, s. 45-46, [foto]\n\nHuber M. T.: Pisma. T. 1, \u017byciorys, sylwetka uczonego na tle epoki, charakterystyka dzia\u0142alno\u015bci naukowej, prace r\u00f3\u017cne, bibliografia prac. Red. nacz. A. T. Troskola\u0144ski. Warszawa 1964\n\nKonieczna E.: Postaci AGH we wspomnieniach i anegdotach. Krak\u00f3w 2008, s. 13-16, [foto]\n\nKonieczna E.: Zaw\u00f3d: in\u017cynier. Krak\u00f3w 2014, s. 44, [foto]\n\nMateria\u0142y Informacyjne [nr 4]. Komisja Propagandowa Komitetu Obchodu 50-lecia AGH. Krak\u00f3w 1969, s. 79-80, 97\n\nMateria\u0142y konferencji: Jubileusz Wydzia\u0142u In\u017cynierii Mechanicznej i Robotyki, Krak\u00f3w, czerwiec 2002 [AGH]. Eds. Z. W. Engel, S. Wolny. Krak\u00f3w 2002, s. 217-218, [foto]\n\nNon omnis moriar\u2026\u00a0: groby profesor\u00f3w AGH Cmentarz Rakowicki. Z. 2019. Oprac. H. Sie\u0144ski. Krak\u00f3w 2019, s. 76-78, [foto]\n\nOlesiak Z. S., Engel Z. W.: Maksymilian Tytus Huber\u00a0: biografia i reprinty dzie\u0142 naukowych. Radom 2006, 249 s., [foto]\n\nPolitechnika Lwowska 1844-1945. Wroc\u0142aw 1993, s. 113, 318, 319\n\nSzko\u0142y. Nauczyciele. Uczniowie\u00a0: przyczynek do historii szkolnictwa, o\u015bwiaty i wychowania na obszarze Kres\u00f3w Po\u0142udniowo-Wschodnich II Rzeczypospolitej. W oprac. J. Kowalczuka. Krak\u00f3w 2017, s. 245, 256-257, [foto] (Monografia Wydawnictw Akademii G\u00f3rniczo-Hutniczej im. Stanis\u0142awa Staszica w Krakowie)\n\nWydzia\u0142 Metalurgii i In\u017cynierii Materia\u0142owej\u00a0: informator. Red. J. Kajtoch. Krak\u00f3w 1994, s. 25, [foto]\n\nWydzia\u0142 Metalurgii i In\u017cynierii Materia\u0142owej\u00a0: jubileusz 80-lecia Wydzia\u0142u 1922-2002. [AGH]. Krak\u00f3w 2002, s. 53-54, [foto]\n\nWydzia\u0142 In\u017cynierii Metali i Informatyki Przemys\u0142owej\u00a0: Wydzia\u0142 Hutniczy (1922-1951), Wydzia\u0142 Metalurgiczny (1951-1993), Wydzia\u0142 Metalurgii i In\u017cynierii Materia\u0142owej (1993-2005)\u00a0: jubileusz 90-lecia Wydzia\u0142u\u00a0: 1922-2012 [AGH]. Krak\u00f3w 2012, s. 49-50, [foto]\n\n\u017byciorysy profesor\u00f3w i asystent\u00f3w Akademii G\u00f3rniczo-Hutniczej w Krakowie (1919-1964). Red. M. Odlanicki-Poczobutt. Krak\u00f3w 1965, s. 85-88, [foto] (Zeszyty Naukowe. Akademia G\u00f3rniczo- Hutnicza w Krakowie\u00a0; nr 41, z. spec. 4)\n\nArtyku\u0142y\n\nDamasiewicz M.: Prace prof. dra in\u017c. Maksymiliana Tytusa Hubera. \nZeszyty Naukowe\n [wyd. AGH]\u00a0; nr 10. [Seria] \nMetalurgia i Odlewnictwo\n 1957, nr 2, s. 7\n\nDamasiewicz M.: Wspomnienie o profesorze Maksymilianie Tytusie Huberze. \nZeszyty Naukowe\n [wyd. AGH]\u00a0; nr 10. [Seria] \nMetalurgia i Odlewnictwo\n 1957, nr 2, s. 3-6\n\nDoktorzy honoris causa wypromowani przez Wydzia\u0142 In\u017cynierii Mechanicznej i Robotyki. \nBiuletyn Informacyjny Pracownik\u00f3w AGH\n 2002, nr 108, s. 10\n\nDrobot S.: Dzie\u0142o naukowe M. T. Hubera. \nZastosowania Matematyki\n 1953, t. 1, z. 1, s. 55-65\n\nEngel Z. W.: P\u00f3\u0142wiecze dzia\u0142alno\u015bci Wydzia\u0142u In\u017cynierii Mechanicznej i Robotyki AGH. \nBiuletyn Informacyjny Pracownik\u00f3w AGH\n 2002, nr 108, s. 6-10\n\nEngel Z.: S\u0142\u00f3w kilka o profesorze M. T. Huberze. \nMechanika\n [wyd.] AGH 1994, T. 13, z. 2, s. 89-95,  [foto]\n\nEngel Z. W..: Zwi\u0105zki profesora Maksymiliana Tytusa Hubera z Krakowem i Akademi\u0105 G\u00f3rniczo-Hutnicz\u0105. \nMechanika\n [wyd.] AGH 2003, T. 22, z. 4. s. 491\u2013497, [foto]\n\nEngel Z. W., Wolny S.: Uroczysto\u015bci po\u015bwi\u0119cone Profesorowi Maksymilianowi Tytusowi Huberowi. \nBiuletyn Informacyjny Pracownik\u00f3w AGH\n 2004, nr 135, s. 6\n\nJanowski J.: Dzia\u0142 Informacyjny Wydzia\u0142u Metalurgicznego AGH za okres 50-lecia Wydzia\u0142u 1922 - 1972 r. \nZeszyty Naukowe AGH\n\u00a0; nr 367. [Seria] \nMetalurgia i Odlewnictwo\n 1973, z. 51, s. 277-339\n\nKl\u0119bowski Z.: Maksymilian Tytus Huber (1872-1950). \nRocznik Towarzystwa Naukowego Warszawskiego\n 1951, t. 44, s. 145-149\n\nKonieczna E.: Postaci AGH we wspomnieniach i anegdotach\u00a0: prof. Maksymilian Tytus Huber. Miesi\u0105c w Krakowie 2008, nr 11, s. 50-51, [foto]\n\nProf. Dr Maksymilian Tytus Huber. \nIn\u017cynieria i Budownictwo\n 2008, R. 8, nr 1, s. 40-42, [foto]\n\nSetna rocznica urodzin profesora Maksymiliana Tytusa Hubera. \nMechanika Teoretyczna i Stosowana\n 1972, T. 10, z. 3, [tabl. przed s. 351], s. 351-354, [foto]\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Maksymilian_Tytus_Huber&oldid=79071\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/mediawiki/index.php?title=Maksymilian_Tytus_Huber&oldid=79071", "title": "Maksymilian Tytus Huber \u2013 Historia AGH", "depth": 3, "duplicate": false, "content_hash": "cfad52abd1eba13e6d1a9bdd6ef466dc", "word_count": 1324, "headings": [{"level": 1, "text": "Maksymilian Tytus Huber"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}]}}