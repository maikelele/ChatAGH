{"content": "#  Uroczysto\u015bci uczelniane -- Serwis Akademii G\u00f3rniczo-Hutniczej \n\nURL: https://agh.edu.pl/o-agh/uroczystosci-uczelniane\nCrawled: 2025-03-19 21:07:05\n\nSkip to content \u2193\n\n Uroczysto\u015bci uczelniane \n\nSta\u0142ymi uroczysto\u015bciami w AGH s\u0105:\n\nUroczysta inauguracja roku akademickiego,\n\nDzie\u0144 Edukacji Narodowej,\n\nUroczysto\u015bci g\u00f3rnicze (Dzie\u0144 G\u00f3rnika \u2013 \u201eBarb\u00f3rka\u201d)\n,\n\nUroczysto\u015bci hutnicze (Dzie\u0144 Hutnika)\n,\n\n\u015awi\u0119to Nauk \u015acis\u0142ych \u2013 Dni prof. Antoniego Hoborskiego\n.\n\nUroczysta inauguracja roku akademickiego\n Jednym z najwa\u017cniejszych wydarze\u0144 w Akademii G\u00f3rniczo-Hutniczej jest uroczysta inauguracja roku akademickiego, kt\u00f3ra odbywa si\u0119 4 pa\u017adziernika. Zgodnie z tradycj\u0105 rozpoczyna si\u0119 ona od mszy \u015bw. w Kolegiacie \u015bw. Anny. Nast\u0119pnie przez teren kampusu AGH przechodzi poch\u00f3d w\u0142adz uczelni, pracownik\u00f3w i student\u00f3w do gmachu g\u0142\u00f3wnego AGH. Tam z kolei odbywa si\u0119 uroczysto\u015b\u0107 w Auli, podczas kt\u00f3rej najwa\u017cniejszym punktem jest immatrykulacja student\u00f3w pierwszego roku.\n\nDzie\u0144 Edukacji Narodowej\n 14 pa\u017adziernika upami\u0119tnia powstanie Komisji Edukacji Narodowej. Z tej okazji w Auli organizowana jest uroczysto\u015b\u0107, podczas kt\u00f3rej m.in. odbywaj\u0105 si\u0119 promocje doktorskie i habilitacyjne, a tak\u017ce wr\u0119czane s\u0105 medale oraz nagrody dla pracownik\u00f3w uczelni. Wyr\u00f3\u017cnienia odbieraj\u0105 r\u00f3wnie\u017c studenci b\u0119d\u0105cy laureatami stypendi\u00f3w i konkurs\u00f3w.\n\nUroczysto\u015bci G\u00f3rnicze\n \u201eBarb\u00f3rka\u201d jest g\u00f3rniczym \u015bwi\u0119tem g\u0142\u0119boko wpisanym w tradycje AGH, si\u0119gaj\u0105cym do zwyczaj\u00f3w starych austriackich szk\u00f3\u0142 g\u00f3rniczych, kt\u00f3re zosta\u0142y przeszczepione przez profesor\u00f3w uczelni na krakowski grunt. 4 grudnia organizowany jest \u201ePoch\u00f3d lis\u00f3w\u201d, czyli przemarsz orszaku g\u00f3rniczego ulicami Krakowa. Tego dnia w Kolegiacie \u015bw. Anny odbywa si\u0119 tak\u017ce msza \u015bw. Barb\u00f3rkowa. G\u0142\u00f3wnym punktem obchod\u00f3w jest uroczysto\u015b\u0107 w auli AGH, po kt\u00f3rej w holu reprezentacyjnym odbywa si\u0119 tradycyjny \u201eskok przez sk\u00f3r\u0119\u201d, czyli symboliczne pasowanie na g\u00f3rnika student\u00f3w i studentki I roku kierunku in\u017cynierii g\u00f3rniczej. Obchodom towarzyszy tak\u017ce cykliczna Konferencja Studenckich K\u00f3\u0142 Naukowych Pionu G\u00f3rniczego. Zwie\u0144czeniem uroczysto\u015bci jest odbywaj\u0105ce si\u0119 corocznie spotkanie gwark\u00f3w. Od kilku lat jego forma uleg\u0142a zmianie \u2013 stare strzechy celebruj\u0105 podsumowanie roku g\u00f3rniczego z adeptami sztuki g\u00f3rniczej p\u0142ci obojga podczas \u201eBiesiady G\u00f3rniczej\u201d.\n\nUroczysto\u015bci Hutnicze\n Drugim niezwyk\u0142ym \u015bwi\u0119tem organizowanym w AGH jest Dzie\u0144 Hutnika, kt\u00f3rego forma jest podobna do uroczysto\u015bci g\u00f3rniczych. Wydarzenie organizowane jest corocznie w maju. Obok uroczysto\u015bci w Auli, w programie znajduje si\u0119 m.in. Konferencja Studenckich K\u00f3\u0142 Naukowych Pionu Hutniczego oraz konferencja naukowa. Do piel\u0119gnowanych zwyczaj\u00f3w hutniczych nale\u017cy ceremonia \u015alubowania Hutniczego, kt\u00f3ra odbywa si\u0119 w holu reprezentacyjnym w gmachu g\u0142\u00f3wnym AGH. Sta\u0142ym elementem jest r\u00f3wnie\u017c spotkanie pracownik\u00f3w i student\u00f3w na karczmie hutniczej.\n\n\u015awi\u0119to Nauk \u015acis\u0142ych\n Corocznie, w listopadzie w AGH odbywa si\u0119 \u015awi\u0119to Nauk \u015acis\u0142ych \u2013 Dni prof. Antoniego Hoborskiego. Celem wydarzenia jest popularyzacja nauk \u015bcis\u0142ych oraz ich technicznych zastosowa\u0144 oraz upami\u0119tnienie postaci prof. Antoniego Hoborskiego, wybitnego polskiego matematyka, pierwszego rektora Akademii G\u00f3rniczej. Kulminacyjnym punktem obchod\u00f3w jest uroczysto\u015b\u0107 w Auli AGH. W ramach wydarzenia odbywaj\u0105 si\u0119 m.in. konferencje naukowe, wyk\u0142ady, referaty i spotkania z wybitnymi uczonymi, a tak\u017ce zawody sportowe, koncerty i inne wydarzenia kulturalne.\n\nStopka\n\nW\u0142adze\n\nWydzia\u0142y, szko\u0142a doktorska, jednostki\n\nFakty i liczby\n\nHistoria i tradycja\n\nOferta badawcza\n\nOferta dla biznesu\n\nSpo\u0142eczna odpowiedzialno\u015b\u0107\n\nStudia\n\nKierunki studi\u00f3w\n\nStudia podyplomowe\n\nKursy i szkolenia\n\nOpen AGH \u2013 Otwarte Zasoby Edukacyjne\n\nBaza Danych o Autorach i Publikacjach AGH\n\nBiuletyn Informacji Publicznej\n\nZam\u00f3wienia publiczne\n\nFinansowanie z bud\u017cetu pa\u0144stwa\n\nOferty pracy\n\nDla medi\u00f3w\n\nPatronaty\n\nSklep Internetowy AGH\n\nKontakt\n\nSpis pracownik\u00f3w\n\nOchrona danych osobowych\n\nR\u00f3wno\u015b\u0107 w AGH\n\nDeklaracja dost\u0119pno\u015bci\n\nCyberbezpiecze\u0144stwo\n\nPoczta AGH\n\nMapa strony\n\nBack", "metadata": {"url": "https://agh.edu.pl/o-agh/uroczystosci-uczelniane", "title": " Uroczysto\u015bci uczelniane -- Serwis Akademii G\u00f3rniczo-Hutniczej ", "depth": 1, "duplicate": false, "content_hash": "0097fc6d42783668174c937f225e0dde", "word_count": 494, "headings": [{"level": 1, "text": "Uroczysto\u015bci uczelniane"}, {"level": 2, "text": "Stopka"}]}}