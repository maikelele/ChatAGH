{"content": " \nZASADY UDZIELANIA PATRONATU HONOROWEGO REKTORA AGH \n \n1. Patronat Honorowy Rektora AGH jest wyr\u00f3\u017cnieniem honorowym, podkre\u015blaj\u0105cym \nszczeg\u00f3lny charakter i rang\u0119 przedsi\u0119wzi\u0119cia. Wyr\u00f3\u017cnienie to zarezerwowane jest przede \nwszystkim dla wa\u017cnych wydarze\u0144 naukowych i kulturalnych o szczeg\u00f3lnej randze \ni znaczeniu dla uczelni, a tak\u017ce dla nauki i kultury polskiej. \n2. Przyznanie Patronatu Honorowego Rektora AGH nie oznacza deklaracji wsparcia \nfinansowego ani organizacyjnego. \n3. Patronat Honorowy Rektora AGH nie obejmuje wydarze\u0144, kt\u00f3rych wy\u0142\u0105cznym \norganizatorem jest Akademia G\u00f3rniczo-Hutnicza.  \n4. W przypadku wydarze\u0144 cyklicznych nale\u017cy ka\u017cdorazowo wyst\u0119powa\u0107 o Patronat Honorowy \nRektora AGH. \n5. Decyzja o odmowie udzielenia Patronatu Honorowego Rektora AGH jest ostateczna i nie \nprzys\u0142uguje od niej odwo\u0142anie. \n6. W szczeg\u00f3lnych przypadkach Rektor ma prawo uniewa\u017cni\u0107 decyzj\u0119 o udzieleniu patronatu \nhonorowego. \n7. Sprawy dotycz\u0105ce patronatu honorowego prowadzone s\u0105 przez Centrum Komunikacji \ni Marketingu AGH (dodatkowe informacje: tel. 12 617 39 47). \n8. Wype\u0142niony wniosek o patronat honorowy b\u0119d\u0105cy Za\u0142\u0105cznikiem nr 1 do Zasad udzielania \nPatronatu Honorowego Rektora AGH, nale\u017cy dostarczy\u0107 nie p\u00f3\u017aniej ni\u017c na cztery tygodnie \nprzed planowan\u0105 dat\u0105 wydarzenia do Centrum Komunikacji i Marketingu AGH: \na. poczt\u0105 elektroniczn\u0105 na adres: patronat@agh.edu.pl ;  \nb. lub poczt\u0105 tradycyjn\u0105 na adres:  \nAkademia G\u00f3rniczo-Hutnicza \nCentrum Komunikacji i Marketingu \nal. Mickiewicza 30, bud. A-0, I p., pok. 145 \n30-059 Krak\u00f3w; \nc. lub bezpo\u015brednio w siedzibie Centrum Komunikacji i Marketingu AGH (bud. A-0, I p., \npok. 145). \n9. Organizator, kt\u00f3ry otrzyma\u0142 zgod\u0119 na Patronat Honorowy Rektora AGH, jest zobowi\u0105zany \ndo: \na. poinformowania uczestnik\u00f3w wydarzenia, \u017ce odbywa si\u0119 ono pod Patronatem \nHonorowym Rektora AGH; \nb. zamieszczenia informacji o Patronacie Honorowym Rektora AGH danego wydarzenia \nwe wszystkich oficjalnych materia\u0142ach promocyjnych i informacyjnych dotycz\u0105cych \ntego przedsi\u0119wzi\u0119cia, w tym w przekazach skierowanych do medi\u00f3w; \nc. stosownego oznakowania wszelkich druk\u00f3w oraz materia\u0142\u00f3w promocyjnych, \nreklamowych i informacyjnych (zaprosze\u0144, plakat\u00f3w, ulotek i in.). Znak graficzny AGH \ndo pobrania ; \nd. umieszczenia na stronie internetowej organizatora linku do strony AGH \n(www.agh.edu.pl ); \ne. przes\u0142ania na adres patronat@agh.edu.pl  szczeg\u00f3\u0142owej informacji o planowanym \nprzebiegu przedsi\u0119wzi\u0119cia przynajmniej na 14 dni przed jego rozpocz\u0119ciem w celu \newentualnego wykorzystania na stronie internetowej; \nf. przekazania do Centrum Komunikacji i Marketingu AGH zaprosze\u0144 w przypadku \nwydarze\u0144, na kt\u00f3re obowi\u0105zuj\u0105 wej\u015bci\u00f3wki lub bilety. \n\n", "metadata": {}}