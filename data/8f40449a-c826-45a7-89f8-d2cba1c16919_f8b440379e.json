{"metadata": {"url": "https://rekrutacja.agh.edu.pl/sportowcy/", "title": "Sportowcy \u2013 Strona Centrum Rekrutacji", "depth": 1, "duplicate": false, "content_hash": "c113a24f39f403f032cf2451bb1aa16e", "word_count": 716, "headings": [{"level": 1, "text": "Strona Centrum Rekrutacji - Sportowcy"}, {"level": 1, "text": "Sportowcy"}, {"level": 2, "text": "Warunki"}, {"level": 2, "text": "O Klubie Uczelnianym AZS AGH"}, {"level": 3, "text": "O Klubie Uczelnianym AZS AGH"}, {"level": 3, "text": "O CO NAJCZ\u0118\u015aCIEJ PYTACIE"}, {"level": 2, "text": "STUDIA I STOPNIA"}, {"level": 2, "text": "STUDIA II STOPNIA"}, {"level": 4, "text": "FAQ"}, {"level": 4, "text": "Czemu nie mog\u0119 si\u0119 zalogowa\u0107 na konto z poprzedniej rekrutacji?"}, {"level": 4, "text": "Czy w rekrutacji na studia pierwszego stopnia  wystarczy mi jedno rozszerzenie?"}, {"level": 4, "text": "Jak wygl\u0105da przepisanie ocen z innego kierunku lub z innej uczelni?"}, {"level": 4, "text": "Czy aplikacja mObywatel jest potrzebna do rekrutacji na AGH?"}, {"level": 4, "text": "Przy wpisie na list\u0119 student\u00f3w I roku otrzyma\u0142em skierowanie na badania lekarskie\u2026"}, {"level": 4, "text": "Posiadam wykszta\u0142cenie uzyskane za granic\u0105. Jak wygl\u0105da procedura rekrutacji? Jakich formalno\u015bci musz\u0119 dope\u0142ni\u0107?"}, {"level": 4, "text": "Jak liczymy nasz wska\u017anik rekrutacyjny? (studia I stopnia)"}, {"level": 4, "text": "Poprawia\u0142em matur\u0119 i otrzyma\u0142em aneks z nowymi wynikami. Jakie dane mam wpisa\u0107 w systemie rekrutacyjnym?"}, {"level": 4, "text": "Kiedy uzyskam informacj\u0119 o warto\u015bci mojego wska\u017anika rekrutacji?"}, {"level": 4, "text": "Posiadam podw\u00f3jne obywatelstwo. Na jakich zasadach b\u0119d\u0119 rekrutowany?"}, {"level": 4, "text": "Czemu nie mog\u0119 si\u0119 zalogowa\u0107 na konto z poprzedniej rekrutacji?"}, {"level": 4, "text": "Jak wygl\u0105da przepisanie ocen z innego kierunku lub z innej uczelni?"}, {"level": 4, "text": "Czy aplikacja mObywatel jest potrzebna do rekrutacji na AGH?"}, {"level": 4, "text": "Przy wpisie na list\u0119 student\u00f3w I roku otrzyma\u0142em skierowanie na badania lekarskie\u2026"}, {"level": 4, "text": "Posiadam wykszta\u0142cenie uzyskane za granic\u0105. Jak wygl\u0105da procedura rekrutacji? Jakich formalno\u015bci musz\u0119 dope\u0142ni\u0107?"}, {"level": 4, "text": "Nie zosta\u0142em zakwalifikowany na studia drugiego stopnia w pierwszym cyklu rekrutacyjnym. Czy mog\u0119 wzi\u0105\u0107 udzia\u0142 w drugim cyklu na ten sam kierunek, co w pierwszym?"}, {"level": 4, "text": "Czy mog\u0119 dokona\u0107 wpisu w terminie innym ni\u017c przewidziany w kalendarzu rekrutacji dla danego cyklu?"}, {"level": 4, "text": "Posiadam tytu\u0142 licencjata. Czy mog\u0119 kandydowa\u0107 na dowolny kierunek studi\u00f3w drugiego stopnia?"}, {"level": 4, "text": "Mam zamiar przenie\u015b\u0107 si\u0119 na Akademi\u0119 G\u00f3rniczo-Hutnicz\u0105 z innej uczelni. Jak to zrobi\u0107?"}, {"level": 4, "text": "Kiedy i gdzie sk\u0142ada\u0107 podania o stypendium socjalne? W jaki spos\u00f3b mog\u0119 ubiega\u0107 si\u0119 o przydzia\u0142 miejsca w domu studenckim?"}]}, "content": "# Sportowcy \u2013 Strona Centrum Rekrutacji\n\nURL: https://rekrutacja.agh.edu.pl/sportowcy/\nCrawled: 2025-03-20 01:07:19\n\nKandydaci na studia pierwszego i drugiego stopnia posiadaj\u0105cy nast\u0119puj\u0105ce osi\u0105gni\u0119cia sportowe:\n\naktualn\u0105 klas\u0119 mistrzowsk\u0105 mi\u0119dzynarodow\u0105,\n\nklas\u0119 mistrzowsk\u0105,\n\npierwsz\u0105 lub drug\u0105 klas\u0119 sportow\u0105.\n\nw dyscyplinach wymienionych w tabeli poni\u017cej otrzymuj\u0105 dodatkowe punkty, doliczane do wska\u017anika rekrutacji \nWR\n obliczonego na podstawie zasad okre\u015blonych w \nUchwale nr 123/2024 Senatu AGH\n. Maksymalna warto\u015b\u0107 wska\u017anika rekrutacji \nWR\n wynosi 1000 punkt\u00f3w.\n\nDyscypliny sportowe rozgrywane na Akademickich Mistrzostwach Polski, w kt\u00f3rych osi\u0105gni\u0119cia sportowe s\u0105 podstaw\u0105 otrzymania dodatkowych punkt\u00f3w do wska\u017anika rekrutacji \nWR\n na kierunki studi\u00f3w pierwszego i drugiego stopnia\n\nL.p.\nDyscyplina sportowa\nL.p.\nDyscyplina sportowa\n\n1\nAerobik Sportowy\n16\nPi\u0142ka r\u0119czna\n\n2\nBadminton\n17\nPi\u0142ka siatkowa\n\n3\nBiegi Prze\u0142ajowe\n18\nP\u0142ywanie\n\n4\nBryd\u017c Sportowy\n19\nSiatk\u00f3wka pla\u017cowa\n\n5\nErgometr Wio\u015blarski\n20\nSnowboard\n\n6\nFutsal\n21\nStrzelectwo Sportowe\n\n7\nJe\u017adziectwo\n22\nSzachy\n\n8\nJudo\n23\nSzermierka\n\n9\nKarate WKF\n24\nTenis sto\u0142owy\n\n10\nKolarstwo G\u00f3rskie\n25\nTenis\n\n11\nKoszyk\u00f3wka 3x3\n26\nTr\u00f3jb\u00f3j Si\u0142owy\n\n12\nKoszyk\u00f3wka\n27\nUnihokej\n\n13\nLekka Atletyka\n28\nWio\u015blarstwo\n\n14\nNarciarstwo\n29\nWspinaczka Sportowa\n\n15\nPi\u0142ka no\u017cna\n30\n\u017beglarstwo\n\nKandydaci posiadaj\u0105cy aktualn\u0105 klas\u0119 sportow\u0105 w dyscyplinach sportowych okre\u015blonych w tabeli powy\u017cej, w post\u0119powaniu rekrutacyjnym otrzymuj\u0105:\n\n250 punkt\u00f3w \u2013 w przypadku posiadania klasy mistrzowskiej mi\u0119dzynarodowej lub klasy mistrzowskiej;\n\n200 punkt\u00f3w \u2013 w przypadku posiadania pierwszej klasy sportowej;\n\n150 punkt\u00f3w \u2013 w przypadku posiadania drugiej klasy sportowej.\n\nWarunkiem skorzystania z ww. uprawnie\u0144 jest dokonanie rejestracji w systemie \ne-Rekrutacja\n i przedstawienie wydanego przez uprawniony zwi\u0105zek sportowy za\u015bwiadczenia okre\u015blaj\u0105cego rodzaj klasy sportowej, termin jej obowi\u0105zywania i\u00a0osi\u0105gni\u0119cia sportowe b\u0119d\u0105ce podstaw\u0105 otrzymania klasy sportowej w okresie przeznaczonym na sk\u0142adanie deklaracji przyst\u0105pienia do kwalifikacji na studia w danym cyklu rekrutacyjnym.\n\nWeryfikacji dokument\u00f3w dokonuje cz\u0142onek Prezydium Klubu Uczelnianego \nAZS AGH Krak\u00f3w\n i przekazuje opini\u0119 Centrum Rekrutacji AGH.\n\nSzczeg\u00f3\u0142y zawarte s\u0105 w Uchwa\u0142ach Senatu AGH dost\u0119pnych w zak\u0142adce \nDokumenty\n.\n\nDane kontaktowe:\n\nAZS AGH Krak\u00f3w\n\n\u00a0 \u00a0 ul. Armii Krajowej 5a, 30-150 Krak\u00f3w\n\n\u00a0 \u00a0 12 617 35 24, \nazs@agh.edu.pl\n\nMonika Ziembowicz\n\nSekretarz AZS Krak\u00f3w \n\nmziembowicz@agh.edu.pl\n\nO Klubie Uczelnianym AZS AGH\n\nAkademia G\u00f3rniczo-Hutnicza to wspania\u0142e \nmiejsce do rozwijania swoich sportowych pasji\n. Ju\u017c na etapie rekrutacji studenci osi\u0105gaj\u0105cy wysokie wyniki w rywalizacji sportowej maj\u0105 mo\u017cliwo\u015b\u0107 uzyskania dodatkowych punkt\u00f3w wska\u017anika rekrutacji. Na Uczelni pr\u0119\u017cnie funkcjonuje Klub Uczelniany AZS AGH prowadz\u0105cy \nponad 40 sekcji sportowych, w tym 5 wyczynowych (pi\u0142a siatkowa, koszyk\u00f3wka, pi\u0142ka r\u0119czna, badminton, p\u0142ywanie) oraz ponad 35 akademickich\n, w kt\u00f3rych zaj\u0119ciach uczestniczy\u0107 mog\u0105 uzdolnieni sportowo studenci AGH.\n\nSekcje sportowe\n s\u0105 przeznaczone zar\u00f3wno \ndla sportowc\u00f3w profesjonalnych jak i os\u00f3b chc\u0105cych p\u00f3\u0142profesjonalnie kontynuowa\u0107 treningi\n w dyscyplinie sportu, kt\u00f3r\u0105 uprawiali na wcze\u015bniejszych etapach edukacji. Akademia G\u00f3rniczo-Hutnicza stara si\u0119 wesprze\u0107 zar\u00f3wno profesjonalnych sportowc\u00f3w, jak i zapewni\u0107 mo\u017cliwie jak najszerszy \ndost\u0119p do r\u00f3\u017cnych form aktywno\u015bci fizycznej dla sportowc\u00f3w amator\u00f3w\n.\n\nCelem naszej Uczelni jest wsparcie profesjonalnych sportowc\u00f3w w prowadzeniu dwutorowej kariery sportowej, gdzie treningi na najwy\u017cszym poziomie sportowym b\u0119d\u0105 mog\u0142y by\u0107 \u0142\u0105czone ze studiami na jednej z najbardziej presti\u017cowych uczelni w Polsce.\n O tym, \u017ce jest to mo\u017cliwe, \u015bwiadcz\u0105 chocia\u017cby absolwenci AGH, kt\u00f3rzy w przesz\u0142o\u015bci zdobywali wiele medali na imprezach sportowych najwy\u017cszej rangi \u2013 w tym Igrzyskach Olimpijskich. Dodatkowym wsparciem dla wybitnych sportowc\u00f3w jest stypendium Rektora, kt\u00f3re mo\u017cna uzyska\u0107 za osi\u0105ganie w trakcie studi\u00f3w wysokich wynik\u00f3w sportowych. O tym jak wa\u017cny jest sport na Akademii G\u00f3rniczo-Hutniczej, mo\u017ce \u015bwiadczy\u0107 chocia\u017cby fakt, \u017ce od ponad 10 lat nasza uczelnia plasuje si\u0119 w pierwszej tr\u00f3jce klasyfikacji generalnej Akademickich Mistrzostw Polski.\n\nSport na Akademii G\u00f3rniczo-Hutniczej\n to tak\u017ce sport powszechny. Akademickie \u015brodowisko sportowe na AGH to \nponad tysi\u0105c cz\u0142onk\u00f3w reprezentuj\u0105cych r\u00f3\u017cne dyscypliny sportu\n. Ka\u017cdego roku przedstawiciele r\u00f3\u017cnych sekcji bior\u0105 udzia\u0142 w rywalizacji sportowej w ramach Akademickich Mistrzostw Ma\u0142opolski oraz Akademickich Mistrzostw Polski.\n\nMedali\u015bci AMP reprezentuj\u0105 Uczelnie na zawodach Akademickich Mistrzostw Europy. Klub Uczelniany AZS AGH w ramach swojej bie\u017c\u0105cej dzia\u0142alno\u015bci dla student\u00f3w oraz pracownik\u00f3w organizuje r\u00f3wnie\u017c szereg event\u00f3w sportowych takich jak: Puchar AGH w narciarstwie oraz snowboardzie, Liga Mi\u0119dzywydzia\u0142owa AGH, Bieg AGH etc. Studenci reprezentuj\u0105cy AGH rokrocznie zdobywaj\u0105 medale Akademickich Mistrzostw Polski.\n\nDo dyspozycji spo\u0142eczno\u015bci Akademii G\u00f3rniczo-Hutniczej zosta\u0142a oddana \nwielofunkcyjna hala sportowa, b\u0119d\u0105ca aktualnie jednym z najnowocze\u015bniejszych obiekt\u00f3w sportowych tego typu w Polsce\n. Hala ta, wyposa\u017cona w wiele boisk do gier, si\u0142ownie, salki do aerobiku i zaplecze odnowy biologicznej daje mo\u017cliwo\u015bci realizacji zaj\u0119\u0107 treningowych w niezwykle komfortowych warunkach dla wielu sekcji r\u00f3wnocze\u015bnie.\n\nKU AZS AGH Krak\u00f3w \nyoutube.com/watch?v=qxlI-oXAuPA&t=18s\n\nLiga Mi\u0119dzywydzia\u0142owa \nyoutube.com/watch?v=hCVpj38_cD4\n\nAkademickie Mistrzostwa Polski w kolarstwie g\u00f3rskim\u00a0\nyoutube.com/watch?v=oqNhFXYtZ7A\n\n\t\tKierunki studi\u00f3w\t\t\n\nKrok po kroku\n\nKalendarz rekrutacji\n\n\t\t\tWarunki rekrutacji\t\t\n\n\t\t\tKalkulator rekrutacyjny\t\t\n\n\t\t\tDokumenty\t\t\n\n\t\t\tOp\u0142aty\t\t\n\n\t\t\tLiczba miejsc\t\t\n\n\t\t\tKursy Wyr\u00f3wnawcze\t\t\n\n\t\t\t\tUczniowie\t\t\t\n\n\t\t\t\tOlimpijczycy\t\t\t\n\n\t\t\t\tPrymusi AGH\t\t\t\n\n\t\t\t\tSportowcy"}