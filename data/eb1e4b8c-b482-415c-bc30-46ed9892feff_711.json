{"content": "# N. R. Narayana Murthy \u2013 Historia AGH\n\nURL: https://historia.agh.edu.pl/wiki/N._R._Narayana_Murthy\nCrawled: 2025-03-19 21:09:27\n\nN. R. Narayana Murthy\n\nZ Historia AGH\n\nN. R. Narayana Murthy\n\nNazwisko\n\nMurthy\n\nImi\u0119 / imiona\n\nN. R. Narayana\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n20 sierpnia 1946\n\nMiejsce urodzenia\n\nMajsur (Indie)\n\nDyscyplina/specjalno\u015bci\n\ninformatyka\n, \nbiznes\n, \norganizacja przemys\u0142u IT\n, \nus\u0142ugi informatyczne\n, \ntechnologie informacyjne\n\nRok przyznania doktoratu h.c. AGH\n\n2015\n\nPow\u00f3d przyznania doktoratu h.c. AGH\n\nza stworzenie i praktyczne wdro\u017cenie modelu \u015bwiadczenia us\u0142ug IT w skali globalnej oraz  efektywnych proces\u00f3w kszta\u0142cenia kadr informatycznych stanowi\u0105cych punkt odniesienia dla dzia\u0142a\u0144 w zakresie rozwoju tej bran\u017cy przemys\u0142u w Polsce, w kt\u00f3rych Akademia G\u00f3rniczo-Hutnicza im. Stanis\u0142awa Staszica czynnie uczestniczy\n\nN. R. Narayana Murthy\n (1946-)\n\nDyscyplina/specjalno\u015bci: informatyka, biznes, organizacja przemys\u0142u IT, us\u0142ugi informatyczne, technologie informacyjne\n\nNota biograficzna\n\nUrodzi\u0142 si\u0119 20 sierpnia 1946 roku w Majsur w stanie Karnataka w Indiach.\n\nW 1967 roku uko\u0144czy\u0142 National Institute of Engineering w Majsur, a w 1969 roku Indian Institute of Technology w Kanpur.\n\nPrac\u0119 zawodow\u0105 rozpocz\u0105\u0142 jako szef zespo\u0142u programist\u00f3w w Indian Institute of Management w Ahmedabadzie. Zaprojektowa\u0142 tam pierwszy w Indiach system komputerowy z podzia\u0142em czasu oraz interpreter j\u0119zyka BASIC dla firmy Electronic Corporation of India Limited. Nast\u0119pnie pracowa\u0142 w Patni Computer Systems w Pune.\n\nW 1981 roku wraz z sze\u015bcioma informatykami za\u0142o\u017cy\u0142 firm\u0119 Infosys, kt\u00f3rej by\u0142 prezesem do 2002 roku. Do 2014 roku pe\u0142ni\u0142 w firmie funkcje kierownicze i doradcze. Do tego czasu Infosys sta\u0142 si\u0119 firm\u0105 globaln\u0105 zatrudniaj\u0105c\u0105 ok. 180 tysi\u0119cy pracownik\u00f3w w kilkudziesi\u0119ciu krajach \u015bwiata.\nOpracowa\u0142 i z sukcesem wdro\u017cy\u0142  w firmie Infosys \"Global Delivery Model\", kt\u00f3ry sta\u0142 si\u0119 podstaw\u0105 dynamicznego rozwoju outsourcingu us\u0142ug IT w skali globalnej, w tym w Polsce.\n\nAutor ksi\u0105\u017cki \"A Better India: A Better World\" wydanej w 2009 roku.\n\nHonorowy cz\u0142onek Institute of Electrical and Electronics Engineers od 2010 roku.\n\nOtrzyma\u0142 kilkadziesi\u0105t honorowych doktorat\u00f3w uczelni z ca\u0142ego \u015bwiata.\n\nZasiada\u0142 lub zasiada w kierownictwie presti\u017cowych uczelni (Cornell University, Wharton Business School, Graduate School of Business na Uniwersytecie Stanforda, Indian Institute of Management w Ahmedabadzie, INSEAD, Uniwersytet Tokijski, Singapore Management University, International Institute of Information Technology Bangalore i ESSEC Business School w Pary\u017cu) oraz instytucji dobroczynnych (Fundacja Forda, Fundacja Narod\u00f3w Zjednoczonych, Rhodes Trust). \n\nPrezydent Infosys Science Foundation - organizacji non-profit, kt\u00f3ra wspiera naukowc\u00f3w w wielu dziedzinach nauki i techniki. Przewodnicz\u0105cy Asia Business Council. Doradca w obszarze zastosowa\u0144 IT w kilku krajach azjatyckich. Doradca premiera Indii.\n\nOdznaczenia i nagrody\n\nKomandor Orderu Imperium Brytyjskiego (2007), Padma Vibhushan (drugie najwy\u017csze odznaczenie cywilne w Indiach, 2008), francuski Narodowy Order Legii Honorowej (2008),  medal Ernsta Webera IEEE za pioniersk\u0105 rol\u0119 w globalizacji us\u0142ug IT, medal Hoovera,  globalna nagroda humanitarna J.C. Morgana oraz liczne inne nagrody i wyr\u00f3\u017cnienia (\"Businessweek\", \"Time\", \"CNN\", \"Fortune\", \"Forbes\", \"Financial Times\", \"India Today\")\n\n\u0179r\u00f3d\u0142a do biogramu\n\nKsi\u0105\u017cki\n\nN.R. Narayana Murthy Doktorem Honoris Causa Akademii G\u00f3rniczo-Hutniczej im. Stanis\u0142awa Staszica w Krakowie. Krak\u00f3w, 8 lipca 2015 r. Krak\u00f3w 2015, 27 [2] s., [foto]\n\nArtyku\u0142y\n\nKalendarium rektorskie. \nBiuletyn AGH\n 2015, nr 92-93, s. 23-24\n\n[\nProtok\u00f3\u0142 z Posiedzenia Senatu AGH...\n 29.04.2015], s. 1,2, 27-29, 66\n\nInne\n\nNarayana Murthy [Zaproszenie] na uroczyste posiedzenie senatu AGH po\u015bwi\u0119cone nadaniu godno\u015bci Doktora Honoris Causa Panu Narayana Murthy\n\nstan na dzie\u0144 7.06.2024\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=N._R._Narayana_Murthy&oldid=84642\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/wiki/N._R._Narayana_Murthy", "title": "N. R. Narayana Murthy \u2013 Historia AGH", "depth": 2, "duplicate": false, "content_hash": "bb06d91d03c8505ae863102c18f4ca41", "word_count": 517, "headings": [{"level": 1, "text": "N. R. Narayana Murthy"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}