{"content": "#  Znak graficzny AGH -- Serwis Akademii G\u00f3rniczo-Hutniczej \n\nURL: https://agh.edu.pl/o-agh/multimedia/znak-graficzny-agh\nCrawled: 2025-03-19 21:07:08\n\nSkip to content \u2193\n\n Znak graficzny AGH \n\nZnak graficzny AGH jest jedynym znakiem s\u0142u\u017c\u0105cym codziennej identyfikacji wizualnej Akademii G\u00f3rniczo-Hutniczej. W tej roli zast\u0105pi\u0142 on god\u0142o AGH, kt\u00f3re w obecnej formie zarezerwowane zosta\u0142o wy\u0142\u0105cznie do promowania historii oraz dziedzictwa naukowego uczelni.\n\nW materia\u0142ach promocyjnych istnieje mo\u017cliwo\u015b\u0107 stosowania znaku graficznego AGH razem z pe\u0142n\u0105 nazw\u0105 uczelni w j\u0119zyku polskim lub angielskim. Nazwa ta mo\u017ce zosta\u0107 zakomponowana symetrycznie b\u0105d\u017a asymetrycznie wzgl\u0119dem znaku.\n\nW uk\u0142adzie symetrycznym pe\u0142na nazwa uczelni umieszczona jest pod znakiem AGH i wy\u015brodkowana wzgl\u0119dem pionowej osi sygnetu.\u00a0\n\nNazwa polskoj\u0119zyczna zosta\u0142a zaprojektowana w wersji jedno-, dwu- oraz trzywierszowej; w j\u0119zyku angielskim pe\u0142na nazwa uczelni posiada wersj\u0119 jedno- i dwuwierszowe. Przy wyborze jednej z tych wersji nale\u017cy kierowa\u0107 si\u0119 proporcjami no\u015bnika oraz wzgl\u0119dami kompozycyjnymi.\n\nNale\u017cy pami\u0119ta\u0107, \u017ce znak graficzny jest jednym z wielu element\u00f3w alfabetu identyfikacji wizualnej. Aby projekty w pe\u0142ni odzwierciedla\u0142y graficzny styl uczelni, znak powinien by\u0107 wsparty odpowiednimi krojami pisma, kolorystyk\u0105 oraz okre\u015blonymi formami i motywami kompozycyjnymi.\n\nZnak graficzny \u2013 pliki do pobrania\n\nZnak graficzny AGH zosta\u0142 zastrze\u017cony w Urz\u0119dzie Patentowym RP.\nU\u017cycie znaku graficznego wymaga specjalnego pozwolenia, kt\u00f3rego udziela Rektor AGH.\n Szczeg\u00f3\u0142owe instrukcje stosowania znaku graficznego AGH zawarte s\u0105 w dalszej cz\u0119\u015bci tej strony oraz w \nKsi\u0119dze Identyfikacji Wizualnej\n.\n\nZnak graficzny Akademii G\u00f3rniczo-Hutniczej zbudowany jest z sygnetu oraz logotypu.\n\nSygnet sk\u0142ada si\u0119 z trzech cz\u0119\u015bci, przy czym ka\u017cda z nich z\u0142o\u017cona jest z kolei z trzech pod\u0142u\u017cnych element\u00f3w (pas\u00f3w). Posiada on form\u0119 stylizowanego or\u0142a, nawi\u0105zuj\u0105c w spos\u00f3b symboliczny i uproszczony do god\u0142a uczelni. W wersji wielobarwnej znaku sygnet jest tr\u00f3jbarwny. Logotyp stanowi\u0105 inicja\u0142y nazwy uczelni, kt\u00f3rym nadano indywidualn\u0105, specjalnie zaprojektowan\u0105 form\u0119 liternicz\u0105.\n\nPos\u0142uguj\u0105c si\u0119 znakiem graficznym AGH nale\u017cy przestrzega\u0107 minimalnego pola ochronnego oddzielaj\u0105cego logotyp od innych element\u00f3w. Poni\u017cej zaprezentowano spos\u00f3b wyznaczania pola ochronnego dooko\u0142a znaku graficznego AGH.\n\nStosuj\u0105c znak graficzny AGH nale\u017cy przestrzega\u0107 minimalnej jego wielko\u015bci, kt\u00f3rej wysoko\u015b\u0107 nie mo\u017ce by\u0107 mniejsza ni\u017c 15 mm.\n\nKolorystyka jest podstawowym i najmocniej oddzia\u0142uj\u0105cym na percepcj\u0119 odbiorc\u00f3w elementem identyfikacji wizualnej. Konsekwentne stosowanie okre\u015blonej kolorystyki znaku przy zachowaniu dba\u0142o\u015bci o zgodno\u015b\u0107 kolor\u00f3w na wszystkich no\u015bnikach identyfikacji mo\u017ce spowodowa\u0107, \u017ce kolor najszybciej ze wszystkich element\u00f3w bazowych wywo\u0142a w \u015bwiadomo\u015bci odbiorc\u00f3w skojarzenia z uczelni\u0105.\n\nKolory u\u017cyte w wersji wielobarwnej znaku graficznego \u2013 ziele\u0144, czer\u0144 i czerwie\u0144 \u2013 odnosz\u0105 si\u0119 do tradycyjnej, symbolicznej kolorystyki zwi\u0105zanej z g\u00f3rnictwem oraz hutnictwem.\n\nBarw\u0105 uzupe\u0142niaj\u0105c\u0105 jest biel, wyst\u0119puj\u0105ca w wersji jednobarwnej negatywowej znaku. Farb\u0119 Pantone Opaque White nale\u017cy stosowa\u0107 jedynie w przypadku reprodukowania wspomnianej wersji znaku na no\u015bnikach posiadaj\u0105cych barw\u0119 ro\u017cn\u0105 od bieli (np. nadruk znaku na gad\u017cetach w kolorze innym ni\u017c bia\u0142y).\n\nZiele\u0144\n\nPMS: Pantone 349\n\nCMYK: C100 M0 Y90 K40\n\nRGB: R0 G105 B60\n\nHTML: #00693C\n\nRAL 6029\n\nORACAL 641: 613 Forest Green\n\nCzer\u0144\n\nPMS: Pantone Process Black\n\nCMYK: C0 M0 Y0 K100\n\nRGB: R30 G30 B30\n\nHTML: #1E1E1E\n\nRAL 9005\n\nORACAL 641: 070 Black\n\nCzerwie\u0144\n\nBiel\n\nPMS: Pantone Opaque White\n\nCMYK: C0 M0 Y0 K0\n\nRGB: R255 G255 B255\n\nHTML: #FFFFFF\n\nRAL 9003\n\nORACAL 641: 010 White\n\nZmiana wielko\u015bci znaku AGH musi odbywa\u0107 si\u0119 przy zachowaniu jego proporcji. Zabronione jest nieproporcjonalne skalowanie znaku, jak r\u00f3wnie\u017c wszelkie inne przekszta\u0142cenia deformuj\u0105ce znak (np. pochylanie znaku, zmiana grubo\u015bci poszczeg\u00f3lnych element\u00f3w i odst\u0119p\u00f3w pomi\u0119dzy nimi, nadawanie znakowi obrysu).\n\nNie wolno zmienia\u0107 formy liter logotypu (np. sk\u0142ada\u0107 logotypu gotowym krojem pisma), ani te\u017c proporcji logotypu do sygnetu.\n\nW obszarze obejmuj\u0105cym pole ochronne znaku nie wolno umieszcza\u0107 element\u00f3w mog\u0105cych zak\u0142\u00f3ca\u0107 jego czytelno\u015b\u0107 (np. wyra\u017anie wzorzystego t\u0142a). W przypadku umieszczania znaku na ilustracji lub fotografii, we wspomnianym obszarze nie mog\u0105 znajdowa\u0107 si\u0119 silnie kontrastowe elementy, wizualnie rywalizuj\u0105ce ze znakiem; pomi\u0119dzy znakiem a t\u0142em musi istnie\u0107 odpowiedni kontrast, zapewniaj\u0105cy znakowi czytelno\u015b\u0107. W sytuacji umieszczania znaku obok tekstu lub element\u00f3w graficznych, nie powinny one pojawia\u0107 si\u0119 w polu ochronnym znaku.\n\nNie zaleca si\u0119 nadawa\u0107 znakowi graficznemu wype\u0142nienia w postaci przej\u015bcia tonalnego (gradientu), zar\u00f3wno wielobarwnego, jak te\u017c jednobarwnego.\n\nW przypadku wersji wielobarwnej znaku, niedozwolona jest jakakolwiek zmiana barw poszczeg\u00f3lnych cz\u0119\u015bci znaku (np. w sygnecie: zmiana kolejno\u015bci barw lub zast\u0119powanie jednych barw innymi, w logotypie: nadawanie poszczeg\u00f3lnym literom r\u00f3\u017cnych barw lub zamiana czerni na inn\u0105 barw\u0119).\n\nStopka\n\nW\u0142adze\n\nWydzia\u0142y, szko\u0142a doktorska, jednostki\n\nFakty i liczby\n\nHistoria i tradycja\n\nOferta badawcza\n\nOferta dla biznesu\n\nSpo\u0142eczna odpowiedzialno\u015b\u0107\n\nStudia\n\nKierunki studi\u00f3w\n\nStudia podyplomowe\n\nKursy i szkolenia\n\nOpen AGH \u2013 Otwarte Zasoby Edukacyjne\n\nBaza Danych o Autorach i Publikacjach AGH\n\nBiuletyn Informacji Publicznej\n\nZam\u00f3wienia publiczne\n\nFinansowanie z bud\u017cetu pa\u0144stwa\n\nOferty pracy\n\nDla medi\u00f3w\n\nPatronaty\n\nSklep Internetowy AGH\n\nKontakt\n\nSpis pracownik\u00f3w\n\nOchrona danych osobowych\n\nR\u00f3wno\u015b\u0107 w AGH\n\nDeklaracja dost\u0119pno\u015bci\n\nCyberbezpiecze\u0144stwo\n\nPoczta AGH\n\nMapa strony\n\nBack", "metadata": {"url": "https://agh.edu.pl/o-agh/multimedia/znak-graficzny-agh", "title": " Znak graficzny AGH -- Serwis Akademii G\u00f3rniczo-Hutniczej ", "depth": 1, "duplicate": false, "content_hash": "742581f7e75a7ae070e53ea56b22ade0", "word_count": 732, "headings": [{"level": 1, "text": "Znak graficzny AGH"}, {"level": 2, "text": "Stopka"}]}}