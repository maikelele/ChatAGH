{"content": "# WorldSkills: gratulacje dla zawodnik\u00f3w z Ma\u0142opolski \u00bb Ma\u0142opolska\n\nURL: https://www.eaiib.agh.edu.pl/gratulacje-marszalka-dla-medalistow-worldskills/\nCrawled: 2025-03-19 21:30:22\n\nAktualno\u015bci\n\nFundusze europejskie\n\nEdukacja\n\nKultura\n\nTurystyka\n\nSport\n\nTransport\n\nBiznes i\u00a0gospodarka\n\nRozw\u00f3j regionalny\n\nPromocja\n\nZdrowie\n\nSprawy spo\u0142eczne i\u00a0rodzina\n\n\u015arodowisko\n\nRolnictwo\n\nWsp\u00f3\u0142praca\n\nSamorz\u0105d\n\nMa\u0142opolska w\u00a0Unii Europejskiej \n\n WorldSkills: gratulacje dla zawodnik\u00f3w z Ma\u0142opolski \n\nEdukacja\n\n11 lutego 2025\n\n We wtorek, 11 lutego, ze zdobywcami Medalu Doskona\u0142o\u015bci na WorldSkills w\u00a0Lyonie 2024 spotka\u0142 si\u0119 wicemarsza\u0142ek Witold Koz\u0142owski, kt\u00f3ry przekaza\u0142 laureatom mi\u0119dzynarodowych zawod\u00f3w umiej\u0119tno\u015bci bran\u017cowych czeki, listy gratulacyjne oraz upominki. \n\nGratulacje oraz podzi\u0119kowania otrzymali tak\u017ce opiekunowie ma\u0142opolskich medalist\u00f3w: Dziekan i\u00a0Prodziekan Wydzia\u0142u Elektrotechniki, Automatyki, Informatyki i\u00a0In\u017cynierii Biomedycznej prof. Edyta Kucharska i\u00a0dr in\u017c. Miko\u0142aj Skowron oraz mgr in\u017c. Dorota Matl\u0119ga -\u00a0Dyrektorka Zespo\u0142u Szk\u00f3\u0142 Architektoniczno-Budowlanych i\u00a0Ma\u0142gorzata Halina Polaska \u2013 pedagog, doradca zawodowy.\nW spotkaniu r\u00f3wnie\u017c uczestniczy\u0142a Agata Suszczy\u0144ska zast\u0119pca dyrektora Departamentu Edukacji UMWM.\nZdobycie Medalu Doskona\u0142o\u015bci na WorldSkills Lyon 2024 to dow\u00f3d niezwyk\u0142ego talentu, ci\u0119\u017ckiej pracy i\u00a0pasji do doskonalenia swoich umiej\u0119tno\u015bci. Gratuluj\u0119 laureatom i\u00a0opiekunom, kt\u00f3rzy wspierali Was na tej drodze \u2013 ten sukces to efekt Waszej wsp\u00f3lnej pracy\n\u2013 m\u00f3wi\u0142 Witold Koz\u0142owski, wicemarsza\u0142ek Wojew\u00f3dztwa Ma\u0142opolskiego.\nKrzysztof Szewczyk\n to absolwent Zespo\u0142u Szk\u00f3\u0142 Architektoniczno-Budowlanych w\u00a0Krakowie. Na WorldSkills Lyon 2024 uczestniczy\u0142 w\u00a0konkurencji \u201eInstalacje sanitarne i\u00a0grzewcze\u201d, zajmuj\u0105c zaszczytne 11 miejsce (716 pkt.) i\u00a0zdobywaj\u0105c tym samym Medal Doskona\u0142o\u015bci \u2013 wyr\u00f3\u017cnienie dla najlepszych z\u00a0najlepszych, kt\u00f3rzy osi\u0105gn\u0119li w\u00a0eliminacjach powy\u017cej 700 punkt\u00f3w. Podczas konkursu zmierzy\u0142 si\u0119 z\u00a0zadaniem, kt\u00f3re wymaga\u0142o od niego diagnozy usterki oraz uruchomienia systemu automatyki domowej i\u00a0budowlanej.\nTomasz Chlipa\u0142a \nto student elektrotechniki w\u00a0Akademii G\u00f3rniczo-Hutniczej na wydziale Elektrotechniki, Automatyki, Informatyki i\u00a0In\u017cynierii Biomedycznej w\u00a0Krakowie, absolwent Zespo\u0142u Szk\u00f3\u0142 Technicznych i\u00a0Og\u00f3lnokszta\u0142c\u0105cych w\u00a0Limanowej. Jego osi\u0105gni\u0119cia to m.in. zwyci\u0119stwo w\u00a0SkillsPoland 2021 i\u00a02022, trzecie miejsce w\u00a0Mistrzostwach Programist\u00f3w Sterownik\u00f3w PLC i\u00a0udzia\u0142 w\u00a0EuroSkills Gda\u0144sk 2023. Na WorldSkills Lyon 2024 Medal Doskona\u0142o\u015bci wywalczy\u0142 w\u00a0konkurencji \u201eInstalacje elektryczne\u201d. Tomasz jest te\u017c cz\u0142onkiem zespo\u0142u AGH Solar Boat Team, zajmuj\u0105cego si\u0119 budow\u0105 zero-emisyjnych \u0142odzi z\u00a0nap\u0119dem elektrycznym z\u00a0wykorzystaniem w\u00a0100% odnawialnej energii s\u0142onecznej. \u0141odzie AGH Solar Boat Team bior\u0105 udzia\u0142 w\u00a0licznych mi\u0119dzynarodowych zawodach, osi\u0105gaj\u0105c wiele sukces\u00f3w w\u00a0tym w\u00a0presti\u017cowych Zawodach w\u00a0Monaco -\u00a0Energy Boat Challenge.\nWorldSkills Lyon, to najwi\u0119ksze na \u015bwiecie cykliczne wydarzenie organizowane w\u00a0formie konkurs\u00f3w, kt\u00f3rych zadaniem jest promowanie umiej\u0119tno\u015bci zawodowych. Zawody skupiaj\u0105 m\u0142odych specjalist\u00f3w z\u00a0r\u00f3\u017cnych bran\u017c technicznych i\u00a0rzemie\u015blniczych. Zdobycie Medalu Doskona\u0142o\u015bci to ogromne wyr\u00f3\u017cnienie przyznawane uczestnikom, kt\u00f3rzy osi\u0105gn\u0119li wyniki na najwy\u017cszym poziomie, przekraczaj\u0105c mi\u0119dzynarodowe standardy. W\u00a0tegorocznej edycji konkurowali ze sob\u0105 uczniowie z\u00a085 pa\u0144stw.\n\nGaleria zdj\u0119\u0107\n\nAutor:\n Biuro Prasowe UMWM, AS \n\nTagi:\n\nWICEMARSZA\u0141EK WITOLD KOZ\u0141OWSKI\n, \nEDUKACJA\n, \nWORLDSKILLS\n, \nKSZTA\u0141CENIE ZAWODOWE\n\n Drukuj \n\nUdost\u0119pnij\n\n Udost\u0119pnij:\n\n Twittuj \n\npowr\u00f3t do g\u00f3ry\n\n Inne artyku\u0142y dotycz\u0105ce tematu: \nEdukacja\n\nEdukacja\n\n\u015broda, 19 marca 2025\n\n Edukacyjna Gmina Ma\u0142opolski 2025 \n\n Zach\u0119camy do wzi\u0119cia udzia\u0142u w\u00a0konkursie w\u00a0ramach projektu Zbudowanie systemu koordynacji\u00a0(...) \n\nEdukacja\n\n\u015broda, 19 marca 2025\n\n Cyberbezpiecze\u0144stwo - najpowszechniejsze zagro\u017cenia w\u00a0sieci. Warsztaty on-line \n\n 25 marca 2025 roku zapraszamy na warsztaty \u201eCyberbezpiecze\u0144stwo - najpowszechniejsze zagro\u017cenia w\u00a0sieci\u201d w\u00a0ramach\u00a0(...) \n\nEdukacja\n\n\u015broda, 19 marca 2025\n\n 500-lecie ho\u0142du pruskiego. Traktat krakowski i\u00a0jego nast\u0119pstwa \u2013 historyczne znaczenie i\u00a0wsp\u00f3\u0142czesna refleksja \n\n 10 kwietnia 2025 roku w\u00a0Muzeum Narodowym w\u00a0krakowskich Sukiennicach odb\u0119dzie si\u0119 konferencja naukowa po\u015bwi\u0119cona\u00a0(...) \n\n Najnowsze artyku\u0142y:\n\nSamorz\u0105d\n\n\u015broda, 19 marca 2025\n\n Cogiteon w\u015br\u00f3d \u201eLider\u00f3w Ma\u0142opolski\u201d \n\n Inspiruje do obserwacji, do\u015bwiadczania, zadawania pyta\u0144 i\u00a0szukania odpowiedzi. Ma\u0142opolskie Centrum\u00a0(...) \n\nTransport\n\n\u015broda, 19 marca 2025\n\n Spotkanie Marsza\u0142ka \u0141ukasza Sm\u00f3\u0142ki z\u00a0przedstawicielami przewo\u017anik\u00f3w kolejowych i\u00a0PKP PLK \n\n We wtorek 19 marca br. Marsza\u0142ek Wojew\u00f3dztwa Ma\u0142opolskiego \u0141ukasz Sm\u00f3\u0142ka spotka\u0142 si\u0119 z\u00a0przedstawicielami przewo\u017anik\u00f3w\u00a0(...) \n\nKultura\n\n\u015broda, 19 marca 2025\n\n Pokazy filmu \u201eCeramiczna Rewolucja\u201d \n\n Ma\u0142opolski Instytut Kultury w\u00a0Krakowie (instytucja kultury wojew\u00f3dztwa ma\u0142opolskiego) zaprasza\u00a0(...)", "metadata": {"url": "https://www.eaiib.agh.edu.pl/gratulacje-marszalka-dla-medalistow-worldskills/", "title": "WorldSkills: gratulacje dla zawodnik\u00f3w z Ma\u0142opolski \u00bb Ma\u0142opolska", "depth": 3, "duplicate": false, "content_hash": "c8884954ee636f5bff3727db69025dc0", "word_count": 585, "headings": [{"level": 2, "text": "Aktualno\u015bci"}, {"level": 2, "text": "WorldSkills: gratulacje dla zawodnik\u00f3w z Ma\u0142opolski"}, {"level": 3, "text": "Galeria zdj\u0119\u0107"}]}}