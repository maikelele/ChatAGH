{"content": "#  Nagrody uczelniane -- WMS AGH \n\nURL: https://wms.agh.edu.pl/wydzial/nagrody-i-wyroznienia/nagrody-uczelniane\nCrawled: 2025-03-19 21:36:42\n\nPrzejd\u017a do tre\u015bci\n\nPrzejd\u017a do stopki\n\n Nagrody uczelniane \n\n14 stycznia 2025 r. na uroczystej gali og\u0142oszono zwyci\u0119zc\u00f3w pi\u0105tej edycji konkursu \u201eLaur Dydaktyka AGH\" organizowanego przez Uczelnian\u0105 Rad\u0119 Samorz\u0105du Student\u00f3w AGH. Nominowani dydaktycy walczyli o Laur przyjaciela studenta, dydaktyka z pasj\u0105, prowadz\u0105cego \u0107wiczenia, wyk\u0142adowcy oraz promotora.\n\nWyr\u00f3\u017cnienie w kategorii Laur prowadz\u0105cego \u0107wiczenia otrzyma\u0142a mgr Joanna Meissner, w tej samej kategorii nominowany by\u0142 r\u00f3wnie\u017c mgr Bartosz Majewski. W kategorii dydaktyk z pasj\u0105 nominowany by\u0142 dr Witold Majdak.\n\nCelem konkursu jest uhonorowanie wyj\u0105tkowych nauczycieli i nauczycielek akademickich. Liczy si\u0119 zaanga\u017cowanie, pasja do nauczania, troska o rozw\u00f3j student\u00f3w/studentek oraz nieustanne d\u0105\u017cenie do podnoszenia jako\u015bci kszta\u0142cenia.\n\nGratulujemy!\n\n10 pa\u017adziernika 2023 r. ju\u017c po raz czwarty odby\u0142a si\u0119 gala \u201eLaur Dydaktyka AGH\" organizowana przez Uczelnian\u0105 Rad\u0119 Samorz\u0105du Student\u00f3w AGH. Nominowani dydaktycy walczyli o Laur Wyk\u0142adowcy, Prowadz\u0105cego \u0106wiczenia, Przyjaciela Studenta, Promotora oraz Dydaktyk z Pasj\u0105.\n W\u015br\u00f3d nagrodzonych Laurem Wyk\u0142adowcy znalaz\u0142o\u00a0si\u0119\u00a0tym razem dw\u00f3ch matematyk\u00f3w: dr Lech Adamus odebra\u0142\u00a0nagrod\u0119\u00a0g\u0142\u00f3wn\u0105, a dr Witold Majdak wyr\u00f3\u017cnienie. Wyr\u00f3\u017cnienie w kategorii Laur Prowadz\u0105cego \u0106wiczenia otrzyma\u0142a\u00a0 mgr\u00a0 Joanna Meissner. W\u00a0kategorii\u00a0Dydaktyk z Pasj\u0105 nominowany by\u0142 dr Pawe\u0142\u00a0Potorski.\n\nWi\u0119cej informacji:\nwww.laur.samorzad.agh.edu.pl\nFacebook: LaurDydaktykaAGH\n\n10 pa\u017adziernika 2022 r. po raz trzeci odby\u0142a si\u0119 gala \u201eLaur Dydaktyka AGH\" organizowana przez Uczelnian\u0105 Rad\u0119 Samorz\u0105du Student\u00f3w AGH. Nominowani dydaktycy walczyli o Laur Innowatora, Opiekuna Ko\u0142a, Przyjaciela Studenta, Promotora, Wyk\u0142adowcy i Prowadz\u0105cego \u0106wiczenia. W\u015br\u00f3d wyr\u00f3\u017cnionych znale\u017ali si\u0119 nasi wyk\u0142adowcy. Wyr\u00f3\u017cnienie w kategorii Laur Wyk\u0142adowcy otrzyma\u0142 dr Witold Majdak. Wyr\u00f3\u017cnienie w kategorii Laur Prowadz\u0105cego \u0106wiczenia otrzyma\u0142 dr Jakub Wojdy\u0142a.\n\nWi\u0119cej informacji:\nwww.laur.samorzad.agh.edu.pl\nFacebook: LaurDydaktykaAGH\n\n12 pa\u017adziernika 2021 r. w Klubie Studio na uroczystej gali og\u0142oszono zwyci\u0119zc\u00f3w II edycji konkursu \u201eLaur Dydaktyka AGH\". Laur Prowadz\u0105cego \u0106wiczenia otrzyma\u0142a dr Anna Bahyrycz.\n\nWi\u0119cej informacji:\nwww.laur.samorzad.agh.edu.pl\nFacebook: LaurDydaktykaAGH\n\n28 pa\u017adziernika 2020 r. na uroczystej gali og\u0142oszono zwyci\u0119zc\u00f3w I edycji konkursu \u201eLaur Dydaktyka AGH\" organizowanego przez URSS AGH i sponsorowanego przez JM Rektora AGH. Wyr\u00f3\u017cnienie w kategorii opiekun ko\u0142a otrzyma\u0142a dr hab. Monika Pil\u015bniak jako wsp\u00f3\u0142opiekun Ko\u0142a Naukowego Matematyk\u00f3w Dyskretnych \u201e\u017bmir\u0142acz\".\n Warto doda\u0107, \u017ce na AGH jest 139 k\u00f3\u0142 naukowych a rekomendacje i wszystkie rozstrzygni\u0119cia w konkursie pochodzi\u0142y wy\u0142\u0105cznie od student\u00f3w.\n Wi\u0119cej informacji na stronie internetowej AGH: \nww.agh.edu.pl\n\nProdziekan ds. dydaktyki Wydzia\u0142u Matematyki Stosowanej dr Jerzy Stochel zosta\u0142 laureatem jednej z trzech r\u00f3wnorz\u0119dnych nagr\u00f3d II-go stopnia w 31. edycji uczelnianego Konkursu o Nagrod\u0119 im. Profesora W\u0142adys\u0142awa Takli\u0144skiego za wieloletni\u0105 i r\u00f3\u017cnorodn\u0105 prac\u0119 organizacyjn\u0105 wspomagaj\u0105c\u0105 dydaktyk\u0119 na AGH, m.in. prac\u0119 nad kursami przygotowawczymi do AGH, egzaminami wst\u0119pnymi po\u0142\u0105czonymi z maturami, pracami nad Olimpiad\u0105 o Diamentowy Indeks, studiami podyplomowymi i koordynowaniem kurs\u00f3w doskonal\u0105cych dla student\u00f3w AGH.\n\nJury Konkursu o Nagrod\u0119 im. Profesora W\u0142adys\u0142awa Takli\u0144skiego rozstrzygn\u0119\u0142o XXVIII edycj\u0119 Konkursu i podj\u0119\u0142o decyzj\u0119 o przyznaniu w roku 2015 Nagrody II stopnia naszemu koledze, dr.\u00a0Maciejowi Capi\u0144skiemu. Dr\u00a0Maciej Capi\u0144ski otrzyma\u0142 nagrod\u0119 w uznaniu jego zas\u0142ug przy opracowaniu nowoczesnych kurs\u00f3w z dziedziny matematyki finansowej, czego wymierny efekt stanowi\u0142o wsp\u00f3\u0142autorstwo dw\u00f3ch ksi\u0105\u017cek zwi\u0105zanych z tym tematem. Ksi\u0105\u017cki ukaza\u0142y si\u0119 nak\u0142adem presti\u017cowego wydawnictwa Cambridge University Press:\n \u00a0\u00a0\u00a0\u00a0- \nM. J. Capi\u0144ski, T. Zastawniak, Numerical Methods in Finance with C++, Cambridge University Press, 2012;\n \u00a0\u00a0\u00a0\u00a0- \nM. J. Capi\u0144ski, P. E. Kopp, Portfolio Theory and Risk Management, Cambridge University Press, 2014.\n\nPierwsza ksi\u0105\u017cka jest motywowana praktycznymi zastosowaniami matematyki finansowej. Celem jest wyposa\u017cenie przysz\u0142ych analityk\u00f3w i programist\u00f3w w narz\u0119dzia potrzebne do pracy w bankach inwestycyjnych. Na pocz\u0105tku, na bazie prostych modeli finansowych czytelnik poznaje od podstaw narz\u0119dzia i funkcjonalno\u015b\u0107 j\u0119zyka C++. W p\u00f3\u017aniejszych rozdzia\u0142ach, ksi\u0105\u017cka omawia implementacje zaawansowanych metod wyceny opcji finansowych takich jak Monte-Carlo dla opcji Azjatyckich i opcji koszykowych, metod r\u00f3\u017cnic sko\u0144czonych, metod r\u00f3\u017cnicowych dla r\u00f3wna\u0144 cz\u0105stkowych z wolnym warunkiem brzegowym oraz ich zastosowa\u0144 w wycenie opcji Ameryka\u0144skich.\u00a0Druga ksi\u0105\u017cka omawia wsp\u00f3\u0142czesne techniki szacowania i os\u0142ony ryzyka koszyk\u00f3w inwestycyjnych. Zaczynaj\u0105c od klasycznych metod opartych na \u015bredniej i wariancji zwrot\u00f3w portfeli, ksi\u0105\u017cka omawia zastosowania wsp\u00f3\u0142czesnych miar ryzyka takich jak warto\u015b\u0107 nara\u017cona na ryzyko (VaR), warunkowa warto\u015b\u0107 nara\u017cona na ryzyko (AVaR) koherentnych miar oraz spektralnych miar ryzyka. Rozdzia\u0142y po\u015bwi\u0119cone redukcji VaR oraz AVaR za pomoc\u0105 opcji finansowych stanowi\u0105 nowe uj\u0119cie w literaturze.\n\nStopka\n\nStudenci\n\nPlany studi\u00f3w\n\nDeklaracja dostepno\u015bci\n\nKontakt\n\n\u00a9 2023 Wydzia\u0142 Matematyki Stosowanej AGH\n Akademia G\u00f3rniczo-Hutnicza im. Stanis\u0142awa Staszica w Krakowie \nKontakt: stronawms@agh.edu.pl \n\nBack", "metadata": {"url": "https://wms.agh.edu.pl/wydzial/nagrody-i-wyroznienia/nagrody-uczelniane", "title": " Nagrody uczelniane -- WMS AGH ", "depth": 3, "duplicate": false, "content_hash": "94a03f147646fe45e1d5891d73d66135", "word_count": 674, "headings": [{"level": 1, "text": "Nagrody uczelniane"}, {"level": 2, "text": "Stopka"}]}}