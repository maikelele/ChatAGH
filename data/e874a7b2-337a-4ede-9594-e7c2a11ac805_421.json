{"content": "#  Absolwenci -- WMS AGH \n\nURL: https://wms.agh.edu.pl/studia/absolwenci\nCrawled: 2025-03-19 21:36:51\n\nPrzejd\u017a do tre\u015bci\n\nPrzejd\u017a do stopki\n\n Absolwenci \n\nAbsolwenci WMS s\u0105 wa\u017cn\u0105 cz\u0119\u015bci\u0105 spo\u0142eczno\u015bci akademickiej. Wydzia\u0142 \u015bledzi ich losy i pozostaje z nimi w sta\u0142ym kontakcie. Absolwenci aktywnie uczestnicz\u0105 w spotkaniach Kola Matematyk\u00f3w przy Stowarzyszeniu Wychowank\u00f3w AGH. Kilkoro z nich czynnie wspiera Wydzia\u0142 w ramach pracy w Radzie Spo\u0142ecznej WMS.\n\nWszelk\u0105 korespondencj\u0119 dotycz\u0105c\u0105 weryfikacji wykszta\u0142cenia absolwent\u00f3w AGH na Wydziale Matematyki Stosowanej nale\u017cy kierowa\u0107 na adres mailowy: \ndziekanat(at)wms.mat.agh.edu.pl\n.\n\nUdzielanie informacji o absolwentach Wydzia\u0142u Matematyki Stosowanej (WMS) Akademii G\u00f3rniczo-Hutniczej im. Stanis\u0142awa Staszica w Krakowie stronom trzecim.\n\nUprzejmie informujemy, \u017ce z uwagi na przepisy\u00a0 Rozporz\u0105dzenie Parlamentu Europejskiego i Rady (UE) 2016/679 z dnia 27 kwietnia 2016 r. w sprawie ochrony os\u00f3b fizycznych w zwi\u0105zku z przetwarzaniem danych osobowych i w sprawie swobodnego przep\u0142ywu takich danych oraz uchylenia dyrektywy 95/46/WE (og\u00f3lne rozporz\u0105dzenie o ochronie danych \u2013 RODO) Dziekanat Wydzia\u0142u Matematyki Stosowanej Akademii G\u00f3rniczo-Hutniczej w Krakowie nie udziela przysz\u0142ym pracodawcom ani instytucjom po\u015brednicz\u0105cym w zatrudnieniu informacji zawieraj\u0105cych dane osobowe, w szczeg\u00f3lno\u015bci nie dokonuje weryfikacji wykszta\u0142cenia swoich absolwent\u00f3w na wniosek tych instytucji.\n\nUczelnia mo\u017ce udzieli\u0107 (potwierdzi\u0107)\u00a0 informacje na temat przebiegu i zako\u0144czenia studi\u00f3w innym podmiotom (w tym przysz\u0142emu pracodawcy lub instytucji po\u015brednicz\u0105cej w zatrudnieniu) , je\u017celi zosta\u0142y one wskazane przez studenta lub absolwenta jako upowa\u017cnione do otrzymania takich informacji, tzn. w przypadku, gdy \nabsolwent WMS AGH sam zwr\u00f3ci si\u0119 do Dziekanatu Wydzia\u0142u z Wnioskiem o udzielenie \n(potwierdzanie) jego danych osobowych i we Wniosku wyra\u017anie wska\u017ce dane podmiotu upowa\u017cnionego do otrzymania takich informacji\u00a0 (dok\u0142adna nazwa i siedziba pracodawcy lub instytucji po\u015brednicz\u0105cej w zatrudnieniu).\n\nW przypadku, gdy to firma zewn\u0119trzna przesy\u0142a jako za\u0142\u0105cznik w tre\u015bci maila Zgod\u0119 absolwenta Uczelnia nie mo\u017ce ustosunkowa\u0107 si\u0119 do zapytania.\n\n I. Wytyczne dla firm zewn\u0119trznych/stron trzecich:\n\nFirma po\u015brednicz\u0105ca przesy\u0142a drog\u0105 e-mailow\u0105 pro\u015bb\u0119 o weryfikacj\u0119 wykszta\u0142cenia absolwenta AGH WMS. Formularz z danymi winien mie\u0107 form\u0119 zabezpieczonego has\u0142em pliku przes\u0142anego jak za\u0142\u0105cznik do e-maila tj. nie b\u0119d\u0105cy tre\u015bci\u0105 e-maila.\n\nUczelnia nie odpowiada na e-maile, w kt\u00f3rych przesy\u0142ane s\u0105 dane osobowe absolwent\u00f3w w \u017caden spos\u00f3b nie zabezpieczone.\n\nPracownik Wydzia\u0142u uruchamia procedur\u0119 weryfikacji po przes\u0142aniu przez absolwenta Wniosku o potwierdzenie danych. Je\u015bli jest taka konieczno\u015b\u0107 weryfikuje to\u017csamo\u015b\u0107 absolwenta.\n\nPracownik Wydzia\u0142u weryfikuje wykszta\u0142cenie absolwenta i potwierdza dane z przes\u0142anego formularza.\n\nPracownik Wydzia\u0142u wysy\u0142a zwrotnie formularz dotycz\u0105cy absolwenta.\n\nDruk przes\u0142anego formularza firmy zewn\u0119trznej winien mie\u015bci\u0107 si\u0119 na jednej stronie (tak, by potwierdzane dane i podpis osoby weryfikuj\u0105cej by\u0142y widoczne\n na jednej stronie\n; Uczelnia nie zajmuje si\u0119 formatowaniem formularzy).\n\nUczelnia \nnie wype\u0142nia danych\n, a jedynie potwierdza dane z formularza firmy zewn\u0119trznej (pola oznaczone \"prosz\u0119 wpisa\u0107 dane\", nie b\u0119d\u0105 wype\u0142niane).\n\nW przypadku przesy\u0142ania danych osobowych (np. w formie za\u0142\u0105czanych plik\u00f3w z danymi, za\u0142\u0105czanych skan\u00f3w dyplom\u00f3w) nale\u017cy je ka\u017cdorazowo \nzabezpiecza\u0107 has\u0142em.\n\nII. Wytyczne dla student\u00f3w/absolwent\u00f3w:\n\nAbsolwent przekazuje do Dziekanatu WMS (przynosi osobi\u015bcie, przesy\u0142a drog\u0105 pocztow\u0105, przesy\u0142a e-mailem) wype\u0142niony i podpisany w\u0142asnor\u0119cznie Wniosek o potwierdzenie danych.\n\nPracownik Dziekanatu WMS w razie konieczno\u015bci dokonuje autoryzacji to\u017csamo\u015bci absolwenta.\n\nPracownik Dziekanatu WMS potwierdza dane w formularzu przes\u0142anym przez firm\u0119 zewn\u0119trzn\u0105.\n\nW celu usprawnienia przeprowadzania procesu weryfikacji wykszta\u0142cenia uzyskanego na WMS uprasza si\u0119 student\u00f3w oraz absolwent\u00f3w do podawania w systemie USOS drugiego adresu e-mail (spoza domeny agh). Korespondencja prowadzona przez absolwenta z adresu znajduj\u0105cego si\u0119 w bazie Uczelni u\u0142atwi autoryzacj\u0119 jego danych.\n\nUczelnia nie wype\u0142nia i nie poprawia danych w formularzach.\n\nStudia na kierunku Matematyka s\u0105 dwustopniowe. Wskazane w arkuszach weryfikacyjnych dane winny opiera\u0107 si\u0119 na danych w zale\u017cno\u015bci od potwierdzanego tytu\u0142u. Je\u017celi absolwent chce potwierdzenia danych ze studi\u00f3w magisterskich\u00a0 to okres pocz\u0105tku i ko\u0144ca studi\u00f3w winien dotyczy\u0107 okresu studi\u00f3w drugiego stopnia.\n\nNazwa Kierunku i nazwa Specjalno\u015bci winny by\u0107 podane w formularzu zgodnie z ich brzmieniem na AGH. S\u0105 to nazwy w\u0142asne, nie nale\u017cy ich modyfikowa\u0107.\n\n\u015arednia ocen ujmowana w formularzach firm zewn\u0119trznych dotyczy ca\u0142ego okresu danych studi\u00f3w bez uwzgl\u0119dniania oceny z pracy dyplomowej. \u015arednia ta jest podawana w suplemencie \u2013 jako \u015brednia ze studi\u00f3w. Wpisanie niew\u0142a\u015bciwej \u015bredniej uniemo\u017cliwi pracownikowi Wydzia\u0142u potwierdzenie tej pozycji w formularzu.\n\nWniosek o potwierdzenie danych jest jedynym akceptowalnym drukiem. Uczelnia nie ustosunkuje si\u0119 do sprawy w przypadku przes\u0142ania niew\u0142a\u015bciwego druku.\n\nStopka\n\nStudenci\n\nPlany studi\u00f3w\n\nDeklaracja dostepno\u015bci\n\nKontakt\n\n\u00a9 2023 Wydzia\u0142 Matematyki Stosowanej AGH\n Akademia G\u00f3rniczo-Hutnicza im. Stanis\u0142awa Staszica w Krakowie \nKontakt: stronawms@agh.edu.pl \n\nBack", "metadata": {"url": "https://wms.agh.edu.pl/studia/absolwenci", "title": " Absolwenci -- WMS AGH ", "depth": 3, "duplicate": false, "content_hash": "970184845e34f1d5f996494100540f06", "word_count": 673, "headings": [{"level": 1, "text": "Absolwenci"}, {"level": 2, "text": "I. Wytyczne dla firm zewn\u0119trznych/stron trzecich:"}, {"level": 2, "text": "II. Wytyczne dla student\u00f3w/absolwent\u00f3w:"}, {"level": 2, "text": "Stopka"}]}}