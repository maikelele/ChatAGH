{"content": "# Adam Morecki \u2013 Historia AGH\n\nURL: https://historia.agh.edu.pl/mediawiki/index.php?title=Adam_Morecki&oldid=84533\nCrawled: 2025-03-19 22:09:56\n\nAdam Morecki\n\nZ Historia AGH\n\nWersja z dnia 10:58, 4 cze 2024 autorstwa \nJustyna.Stanek\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nAdam Morecki\n\nNazwisko\n\nMorecki\n\nImi\u0119 / imiona\n\nAdam\n\nTytu\u0142y / stanowiska\n\nProf. dr in\u017c.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n5 wrze\u015bnia 1929\n\nMiejsce urodzenia\n\nKrak\u00f3w\n\nData \u015bmierci\n\n20 maja 2001\n\nMiejsce \u015bmierci\n\nWarszawa\n\nDyscyplina/specjalno\u015bci\n\nteoria maszyn\n, \nrobotyka\n, \nbiomechanika\n\nWydzia\u0142\n\nWydzia\u0142 In\u017cynierii Mechanicznej i Robotyki\n\nRok przyznania doktoratu h.c. AGH\n\n1999\n\nPow\u00f3d przyznania doktoratu h.c. AGH\n\nza wybitne osi\u0105gni\u0119cia w\u00a0dziedzinie mechaniki, zw\u0142aszcza za stworzenie Polskiej Szko\u0142y Robotyki i\u00a0Biomechaniki In\u017cynierskiej i\u00a0wyj\u0105tkowe zaanga\u017cowanie w\u00a0kszta\u0142cenie m\u0142odej kadry naukowej oraz za zas\u0142ugi dla Akademii G\u00f3rniczo-Hutniczej i\u00a0Wydzia\u0142u In\u017cynierii Mechanicznej i\u00a0Robotyki\n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, \nZ\u0142oty Krzy\u017c Zas\u0142ugi\n\nProf. dr in\u017c. \nAdam Morecki\n (1929\u20132001)\n\nDyscyplina/specjalno\u015bci: teoria maszyn, robotyka, biomechanika\n\nNota biograficzna\n\nUrodzi\u0142 si\u0119 5 wrze\u015bnia 1929 roku w\u00a0Krakowie. Zmar\u0142 20 maja 2001 roku w Warszawie.\n\nW\u00a01951 roku uko\u0144czy\u0142 studia na \nWydziale Elektromechanicznym\n Akademii G\u00f3rniczo-Hutniczej.\n\nW\u00a0latach 1952\u20131955 odbywa\u0142 studia aspiranckie w\u00a0Moskwie w\u00a0Instytucie G\u00f3rniczym, gdzie w 1955 roku uzyska\u0142 stopie\u0144 Kandydata Nauk Technicznych (obecny stopie\u0144 doktora nauk technicznych). Tytu\u0142 naukowy profesora nadzwyczajnego otrzyma\u0142 w\u00a01968 roku, a\u00a0tytu\u0142 profesora zwyczajnego w\u00a01974 roku. \n\nZ\u00a0Akademi\u0105 zwi\u0105zany od 1949 roku, gdzie pracowa\u0142 pocz\u0105tkowo jako asystent (1949-1952) oraz starszy asystent w\u00a0Katedrze Wytrzyma\u0142o\u015bci Materia\u0142\u00f3w i\u00a0Mechaniki oraz w\u00a0Katedrze Mechaniki Og\u00f3lnej. \n\nOd 1955 roku podj\u0105\u0142 prac\u0119 na Politechnice Warszawskiej, gdzie pracowa\u0142 a\u017c do \u015bmierci. \n\nW latach 1986-1997 pracowa\u0142 r\u00f3wnie\u017c w Instytucie Mechaniki i Wibroakustyki w zespole Dynamiki Maszyn, a nast\u0119pnie w Katedrze Robotyki i Dynamiki Maszyn na \nWydziale In\u017cynierii Mechanicznej i Robotyki\n AGH.\n\nAutor 324 prac naukowych drukowanych w\u00a0specjalistycznych czasopismach krajowych i\u00a0zagranicznych oraz wsp\u00f3\u0142autor 17 patent\u00f3w. Promotor 24 rozpraw doktorskich.\nNiekwestionowany autorytet naukowy w\u00a0dziedzinie teorii maszyn i\u00a0mechanizm\u00f3w, robotyki i\u00a0biomechaniki.\n\nCz\u0142onek wielu organizacji i stowarzysze\u0144 krajowych i zagranicznych, Komitet\u00f3w PAN i innych komitet\u00f3w naukowych oraz rad redakcyjnych czasopism naukowych.\n\nW 1999 roku otrzyma\u0142 tytu\u0142 doktora honoris causa AGH za wybitne osi\u0105gni\u0119cia w dziedzinie mechaniki, zw\u0142aszcza za stworzenie Polskiej Szko\u0142y Robotyki i Biomechaniki In\u017cynierskiej i wyj\u0105tkowe zaanga\u017cowanie w kszta\u0142cenie m\u0142odej kadry naukowej oraz za zas\u0142ugi dla Akademii G\u00f3rniczo-Hutniczej i \nWydzia\u0142u In\u017cynierii Mechanicznej i Robotyki\n.\n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, \nZ\u0142oty Krzy\u017c Zas\u0142ugi\n, nagrody resortowe III stopnia, II stopnia, I stopnia, inne\n\n\u0179r\u00f3d\u0142a do biogramu\n\nKsi\u0105\u017cki\n\nEngel Z.: Katedra Mechaniki i Wibroakustyki Akademii G\u00f3rniczo-Hutniczej\u00a0: tradycja - historia - dzia\u0142alno\u015b\u0107. Radom 2008, 125-126, [foto]\n\nEngel Z.: Sze\u015b\u0107dziesi\u0105t lat min\u0119\u0142o... Krak\u00f3w 2012, s. 120, [foto]\n\nKto jest kim w Polsce\u00a0: informator biograficzny. Red. L. Mackiewicz, A. \u017bo\u0142na. Ed. 3. Warszawa 1993, s. 475-476\n\nKto jest kim w Polsce\u00a0: informator biograficzny. Red. zesp\u00f3\u0142 L. Becela [et al.]. Ed. 2. Warszawa 1989, s. 868\n\nKto jest kim w Polsce 1984\u00a0: informator biograficzny. Red. zesp\u00f3\u0142 L. Becela [et al.]. Ed. 1. Warszawa 1984,  s. 637-638\n\nMateria\u0142y konferencji: Jubileusz Wydzia\u0142u In\u017cynierii Mechanicznej i Robotyki, Krak\u00f3w, czerwiec 2002 [AGH]. Eds. Z. W. Engel, S. Wolny. Krak\u00f3w 2002, s. 228\n\nWsp\u00f3\u0142cze\u015bni uczeni polscy\u00a0: s\u0142ownik biograficzny. T. 3\u00a0: M \u2013 R. Red. nauk. J. Kapu\u015bcik.  Warszawa 2000, s. 227-228, [foto]\n\nArtyku\u0142y\n\nDoktorzy honoris causa wypromowani przez Wydzia\u0142 In\u017cynierii Mechanicznej i Robotyki. \nBiuletyn Informacyjny Pracownik\u00f3w AGH\n 2002, nr 108, s. 10\n\nGiergiel J.: Zas\u0142ugi i dzia\u0142alno\u015b\u0107 oraz osi\u0105gni\u0119cia naukowe prof. zw. dr. in\u017c. Adama Moreckiego. \nBiuletyn Informacyjny Pracownik\u00f3w AGH\n 1999, nr 73, s. 2, 27-28, [foto]\n\nK\u0119dzior K.: Profesor Adam Morecki 1921-2001. \nInternational Journal of Apllied Mathematics and Computer Science\n 2001, Vol. 11, nr 5 spec. iss.: \nNumerical analysis and systems theory\n, s. 1217-1219, [foto]\n\n[\nProtok\u00f3\u0142 z Posiedzenia Senatu AGH\n... 28.04.1999], s. 1, 9, [29]\n\nInne\n\nNa podstawie materia\u0142\u00f3w Muzeum Historii AGH\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Adam_Morecki&oldid=84533\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/mediawiki/index.php?title=Adam_Morecki&oldid=84533", "title": "Adam Morecki \u2013 Historia AGH", "depth": 3, "duplicate": false, "content_hash": "31578ff499f9a94f40972f69c79d9686", "word_count": 647, "headings": [{"level": 1, "text": "Adam Morecki"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}