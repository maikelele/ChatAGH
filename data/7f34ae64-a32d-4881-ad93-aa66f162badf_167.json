{"content": "#  Kierunek Chemia w kryminalistyce na Wydziale In\u017cynierii Materia\u0142owej i Ceramiki AGH -- Wydzia\u0142 In\u017cynierii Materia\u0142owej i Ceramiki AGH \n\nURL: https://ceramika.agh.edu.pl/kandydaci/studia-ii-stopnia/chemia-w-kryminalistyce\nCrawled: 2025-03-19 21:33:08\n\nPrzejd\u017a do tre\u015bci\n\nPrzejd\u017a do stopki\n\n Chemia w kryminalistyce \n\nJe\u017celi po pierwszym stopniu studi\u00f3w nadal fascynujesz si\u0119 chemi\u0105 i biologi\u0105 i \nmarzy Ci si\u0119 praca w laboratorium\n, ale te\u017c \nnieobce s\u0105 Ci zagadnienia humanistyczne i prawne \n\u2013 to w\u0142a\u015bnie znalaz\u0142a\u015b/e\u015b drugi stopie\u0144 dla siebie!\n\nStudia \u201eChemia w kryminalistyce\u201d kszta\u0142c\u0105 absolwent\u00f3w zdolnych do pos\u0142ugiwania si\u0119 specjalistyczn\u0105 wiedz\u0105 z zakresu \nchemii s\u0105dowej, analizy chemicznej, analizy materia\u0142\u00f3w dowodowych oraz technik stosowanych w kryminalistyce\n. Program studi\u00f3w ma za zadanie zintegrowanie wiedzy z zakresu pracy laboratoryjnej z materia\u0142ami dowodowymi, z wiedz\u0105 dotycz\u0105c\u0105 zagadnie\u0144 chemicznych, biologicznych, toksykologicznych i informatycznych. Kierunek oferuje\n nowoczesne formy kszta\u0142cenia bazuj\u0105ce\n na du\u017cej liczbie zaj\u0119\u0107 o charakterze praktycznym, umo\u017cliwiaj\u0105cych studentom\n rozwi\u0105zywanie realnych problem\u00f3w \noraz \nrozw\u00f3j umiej\u0119tno\u015bci mi\u0119kkich\n i \npracy w grupie\n.\u00a0\n\nStudia prowadzi wsp\u00f3lnie \nPolitechnika \u0141\u00f3dzka \nwraz z ekspertami z \nWydzia\u0142u In\u017cynierii Materia\u0142owej i Ceramiki AGH\n, krakowskim \nInstytutem Ekspertyz S\u0105dowych \noraz \nLaboratorium Kryminalistycznym Komendy Wojew\u00f3dzkiej Policji z Krakowa\n. Mobilno\u015b\u0107 pomi\u0119dzy dwoma kluczowymi miastami Polski wspomaga integracj\u0119 i zdobywanie r\u00f3\u017cnorodnych do\u015bwiadcze\u0144.\n\nW czasie pierwszego semestru na Politechnice \u0141\u00f3dzkiej, studenci wprowadzeni zostan\u0105 w tematyk\u0119 chemii s\u0105dowej, technik kryminalistycznych i nowoczesnych technik analitycznych. Ponadto, studiowa\u0107 b\u0119d\u0105 podstawy chemometrii i logiki, a tak\u017ce biometrii w kryminalistyce oraz chemii i detekcji zwi\u0105zk\u00f3w psychoaktywnych.\u00a0W Krakowie, w ramach drugiego semestru \u2013 specjali\u015bci z: Wydzia\u0142u In\u017cynierii Materia\u0142owej i Ceramiki AGH, Instytutu Ekspertyz S\u0105dowych im. prof. dra Jana Sehna oraz Laboratorium Kryminalistycznego KWP b\u0119d\u0105 prowadzili wyk\u0142ady, laboratoria i \u0107wiczenia z zakresu:\u00a0metod instrumentalnych w analizie kryminalistycznej, eksperckiej oceny zdarze\u0144,\u00a0analizy cyfrowych no\u015bnik\u00f3w danych,\u00a0biologii i genetyki,\u00a0farmakologii i metabolizmu zwi\u0105zk\u00f3w psychoaktywnych, oraz podstaw zachowa\u0144 cz\u0142owieka i innych temat\u00f3w wi\u0105\u017c\u0105cych si\u0119 \u015bci\u015ble z prac\u0105 z materia\u0142em dowodowym.\u00a0\n\nInterdyscyplinarno\u015b\u0107 oferowanego wykszta\u0142cenia pozwoli absolwentom tego kierunku uzyska\u0107 wszechstronn\u0105 wiedz\u0119 dotycz\u0105c\u0105:\n\nNowoczesnych metod analitycznych stosowanych w badaniach kryminalistycznych,\n\nZidentyfikowania i zabezpieczenia miejsca zdarzenia kryminalistycznego, w tym zabezpieczenia \u015blad\u00f3w przy zastosowaniu w\u0142a\u015bciwych metod i technik,\n\nW\u0142a\u015bciwego dobrania technik analitycznych i eksperymentalnych podczas rozwi\u0105zywania problemu analitycznego,\n\nOpracowania statystycznego danych, w tym danych biometrycznych, za pomoc\u0105 r\u00f3\u017cnych metod przydatnych w kryminalistyce (odpowiednie testy statystyczne oraz metody analizy danych wielowymiarowych), \n\nProwadzenia bada\u0144 chemicznych w zakresie analizy materia\u0142\u00f3w dowodowych oraz dyskusji na tematy chemiczne ze specjalistami z innych dziedzin,\n\nStudenci poznaj\u0105 r\u00f3wnie\u017c zagadnienia prawne, m.in. dotycz\u0105ce wydawania opinii kryminalistycznych w procesie karnym.\n\nPo uko\u0144czeniu studi\u00f3w absolwenci b\u0119d\u0105 specjalistami \nz zakresu analizy chemicznej, w tym analizy \u015bladowej\n. Absolwenci b\u0119d\u0105 posiadali tak\u017ce umiej\u0119tno\u015bci oceny zjawisk spo\u0142ecznych zwi\u0105zanych z zagro\u017ceniami kryminalnymi oraz b\u0119d\u0105 rozumieli mechanizmy pope\u0142niania czyn\u00f3w zabronionych.\n\nCiekawa tematyka prac dyplomowych, praca z wybitnymi specjalistami z dziedziny kryminalistyki w Polsce sprawia, \u017ce absolwenci chemii w kryminalistyce s\u0105 przygotowani do pracy \nw laboratoriach kryminalistycznych policji i s\u0142u\u017cby celnej. \nNale\u017cy podkre\u015bli\u0107, \u017ce zdobyte umiej\u0119tno\u015bci mog\u0105 by\u0107 bardzo potrzebne w innych laboratoriach i nie zaw\u0119\u017caj\u0105 perspektywy zatrudnienia tylko do plac\u00f3wek policyjnych. St\u0105d uko\u0144czenie kierunku daje r\u00f3wnie\u017c mo\u017cliwo\u015b\u0107 pracy \nw laboratoriach badawczych, laboratoriach kontrolnych, laboratoriach diagnostycznych, sektorze firm chemicznych, farmaceutycznych, biotechnologicznych jak r\u00f3wnie\u017c w firmach zajmuj\u0105cych si\u0119 produkcj\u0105 i handlem urz\u0105dzeniami analitycznymi, \nwykorzystywanymi w badaniach kryminalistycznych, chemicznych i pokrewnych.\u00a0\n\nStopka\n\nKana\u0142 WIMiC AGH w serwisie YouTube\nFanpage WIMiC AGH w serwisie Facebook\">\nFanpage AGH w serwisie Linkedin\">\nKana\u0142 AGH w serwisie Twitter\">\nFanpage WIMiC AGH w serwisie Instagram\">\nFanpage AGH w serwisie Tiktok\">\n\n \u00a9 2023 Wydzia\u0142 In\u017cynierii Materia\u0142owej i Ceramiki\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://ceramika.agh.edu.pl/kandydaci/studia-ii-stopnia/chemia-w-kryminalistyce", "title": " Kierunek Chemia w kryminalistyce na Wydziale In\u017cynierii Materia\u0142owej i Ceramiki AGH -- Wydzia\u0142 In\u017cynierii Materia\u0142owej i Ceramiki AGH ", "depth": 3, "duplicate": false, "content_hash": "9c4e6eb561621d17d77a579ef8d03075", "word_count": 539, "headings": [{"level": 1, "text": "Chemia w kryminalistyce"}, {"level": 2, "text": "Stopka"}]}}