{"content": "# Procedura \u2013 Wydzia\u0142 In\u017cynierii L\u0105dowej i Gospodarki Zasobami\n\nURL: https://wilgz.agh.edu.pl/rekrutacja/procedura/\nCrawled: 2025-03-19 21:27:59\n\nHomepage\n \u00a0/\u00a0 \nRekrutacja\n \u00a0/\u00a0 \nProcedura\n Procedura\n\n Krok po kroku \u2013 Studia I stopnia \n\n 1\n\n KROK \n 1\n\n Elektroniczna rejestracja \n\nChcesz studiowa\u0107 w AGH?\nZarejestruj si\u0119 na stronie systemu e-Rekrutacja wprowadzaj\u0105c swoje dane osobowe i wyniki matury.\nKonto w systemie e-Rekrutacja umo\u017cliwi Ci wzi\u0119cie udzia\u0142u w rekrutacji na studia w AGH oraz prowadzenie korespondencji i przesy\u0142anie plik\u00f3w do CR.\nKonta utworzone na potrzeby rekrutacji w latach ubieg\u0142ych s\u0105 nieaktywne.\nNie czekaj, liczba miejsc jest ograniczona!\nPost\u0119puj zgodnie z instrukcjami i czytaj uwa\u017cnie wszelkie komunikaty podawane w systemie e-Rekrutacja\n i cz\u0119sto sprawdzaj swoje konto w systemie e-Rekrutacja, na kt\u00f3re b\u0119dziemy przesy\u0142a\u0107 r\u00f3\u017cne informacje o rekrutacji na studia w AGH.\nUWAGA!\n Do systemu e-Rekrutacja mo\u017cna si\u0119 ponownie zalogowa\u0107 po podaniu loginu (numeru PESEL lub adresu e-mail) i has\u0142a wprowadzonego w trakcie rejestracji.\nLogowanie do systemu e-Rekrutacja\n\n 2\n\n KROK \n 2\n\n Deklaracja kierunk\u00f3w \n\nZadeklaruj w systemie e-Rekrutacja kierunki studi\u00f3w, na kt\u00f3re chcesz kandydowa\u0107.\nNa studia pierwszego stopnia mo\u017cesz zadeklarowa\u0107 maksymalnie pi\u0119\u0107 kierunk\u00f3w, na kt\u00f3re aktualnie\u00a0 prowadzona jest rekrutacja, z tego samego lub z r\u00f3\u017cnych wydzia\u0142\u00f3w. Je\u015bli zmienisz decyzj\u0119 co do kierunku lub braknie miejsc na tym, kt\u00f3ry wcze\u015bniej wskazywa\u0142e\u015b, mo\u017cesz z\u0142o\u017cy\u0107 inne deklaracje.\nUWAGA!\n\u00a0Deklaracja b\u0119dzie uwzgl\u0119dniona w kwalifikacji dopiero po uiszczeniu op\u0142aty na rachunek bankowy AGH lub potwierdzeniu je\u015bli by\u0142a ju\u017c op\u0142acona.\n\n 3\n\n KROK \n 3\n\n Op\u0142ata rekrutacyjna \n\nDokonaj op\u0142aty rekrutacyjnej dla ka\u017cdej deklaracji.\nWysoko\u015b\u0107 op\u0142aty zale\u017cy od liczby z\u0142o\u017conych deklaracji\nP\u0142atno\u015bci mo\u017cesz dokona\u0107 na dwa sposoby:\na) z wykorzystaniem p\u0142atno\u015bci on-line,\nb) przelewem.\nUwaga! W przypadku przelewu bankowego w tytule przelewu koniecznie podaj indywidualny kod widoczny na Twoim koncie w systemie e-Rekrutacja. Brak kodu mo\u017ce spowodowa\u0107, \u017ce twoja op\u0142ata nie zostanie w\u0142a\u015bciwie zidentyfikowana i nie b\u0119dziesz traktowany jako kandydat na studia w AGH.\nUwaga!\n\u00a0Obserwuj informacje w systemie e-Rekrutacja. Po odnotowaniu Twojej wp\u0142aty otrzymasz status kandydata.\nPotwierdzenie wykonania przelewu nie wystarczy \u2013 system rekrutacyjny sprawdza automatycznie op\u0142aty na naszym rachunku bankowym.\nJe\u015bli dokona\u0142e\u015b op\u0142aty tylko za cz\u0119\u015b\u0107 deklaracji na dany stopie\u0144 i form\u0119 studi\u00f3w to op\u0142aty b\u0119d\u0105 przypisane chronologicznie do sk\u0142adanych deklaracji.\nZapoznaj si\u0119 z op\u0142atami rekrutacyjnymi i op\u0142atami za studia.\n\n 4\n\n KROK \n 4\n\n Wprowadzenie wynik\u00f3w egzaminu maturalnego \n\nWprowad\u017a do systemu e-Rekrutacja wyniki z cz\u0119\u015bci pisemnej egzaminu maturalnego lub dojrza\u0142o\u015bci dla wszystkich przedmiot\u00f3w wymienionych na \u015bwiadectwie dojrza\u0142o\u015bci. Pos\u0142u\u017c\u0105 one do obliczenia wska\u017anika rekrutacji dla ka\u017cdego zadeklarowanego kierunku.\u00a0\nWzory do wyliczenia wska\u017anika rekrutacji\n.\nPami\u0119taj, \u017ce na pierwszy rok studi\u00f3w stacjonarnych pierwszego stopnia w AGH mog\u0105 zosta\u0107 przyj\u0119ci tylko kandydaci, kt\u00f3rzy uzyskali warto\u015b\u0107 wska\u017anika rekrutacji\u00a0r\u00f3wn\u0105 lub wi\u0119ksz\u0105 ni\u017c\u00a0\n300\n\u00a0pkt.\nSystem e-Rekrutacja por\u00f3wna wprowadzone wyniki z Krajowym Rejestrem Matur (dotyczy matur zdawanych od 2006 r., o ile wyrazi\u0142e\u015b zgod\u0119 na przekazanie wynik\u00f3w egzamin\u00f3w maturalnych do KReM) . W razie wyst\u0119powania r\u00f3\u017cnic zostaniesz powiadomiony o konieczno\u015bci wyja\u015bnienia r\u00f3\u017cnic.\nPonadto je\u017celi jeste\u015b laureatem lub finalist\u0105\u00a0\nolimpiady\n\u00a0uprawniaj\u0105cej do zwolnienia z post\u0119powania kwalifikacyjnego za\u0142\u0105cz w systemie e-Rekrutacja elektroniczn\u0105 kopi\u0119 (skan) za\u015bwiadczenia o uzyskaniu tytu\u0142u laureata lub finalisty.\nPAMI\u0118TAJ! Kandydat jest odpowiedzialny za prawid\u0142owo\u015b\u0107 wynik\u00f3w wprowadzonych do systemu i ponosi wszelkie konsekwencje b\u0142\u0119dnego ich wprowadzenia.\nW przypadku braku lub niezgodno\u015bci wynik\u00f3w zg\u0142o\u015b si\u0119 do Centrum Rekrutacji.\nJe\u015bli jeste\u015b kandydatem na studia posiadaj\u0105cym wykszta\u0142cenie uzyskane zagranic\u0105, zobacz \nFAQ Rekrutacja\n oraz \noficjaln\u0105 stron\u0119 rekrutacja AGH\n.\n\n 5\n\n KROK \n 5\n\n Kwalifikacja wst\u0119pna \n\nWyniki egzaminu maturalnego zamieszczone w systemie pos\u0142u\u017c\u0105 do obliczenia wska\u017anika rekrutacji dla ka\u017cdego zadeklarowanego kierunku.\nNa podstawie wska\u017anika rekrutacji b\u0119dziesz wst\u0119pnie kwalifikowany na zadeklarowane kierunki. O wynikach kwalifikacji zostaniesz poinformowany w systemie e-Rekrutacja.\nJe\u017celi zosta\u0142e\u015b zakwalifikowany:\naby zosta\u0107 studentem AGH, to po wst\u0119pnej kwalifikacji musisz z\u0142o\u017cy\u0107 podanie o przyj\u0119cie na studia i dokona\u0107 wpisu.\nJe\u017celi nie zosta\u0142e\u015b zakwalifikowany i znalaz\u0142e\u015b si\u0119 na li\u015bcie oczekuj\u0105cych mo\u017cesz:\ndalej bra\u0107 udzia\u0142 w rekrutacji na ten kierunek potwierdzaj\u0105c deklaracj\u0119 w systemie e-Rekrutacja (nie musisz wnosi\u0107 ponownie op\u0142aty),\nzadeklarowa\u0107 inne kierunki, na kt\u00f3re prowadzona jest rekrutacja (w tym przypadku konieczne jest wniesienie op\u0142aty za ka\u017cd\u0105 now\u0105 deklaracj\u0119).\nJe\u017celi nie zosta\u0142e\u015b zakwalifikowany mo\u017cesz:\nzadeklarowa\u0107 inne kierunki, na kt\u00f3re prowadzona jest rekrutacja (w tym przypadku konieczne jest wniesienie op\u0142aty za ka\u017cd\u0105 now\u0105 deklaracj\u0119).\n\n 6\n\n KROK \n 6\n\n Sk\u0142adanie poda\u0144 \n\nJe\u017celi zosta\u0142e\u015b zakwalifikowany na studia, to:\nwydrukuj z systemu e-Rekrutacja podanie na studia,\npodpisz je i z\u0142\u00f3\u017c w Centrum Rekrutacji.\nDodatkowo musisz okaza\u0107 orygina\u0142 \u015bwiadectwa dojrza\u0142o\u015bci w celu wykonania kopii.\nJe\u017celi w dniu sk\u0142adania podania nie b\u0119dziesz mie\u0107 uko\u0144czonych 18 lat, tw\u00f3j przedstawiciel ustawowy (rodzic lub opiekun prawny) musi z\u0142o\u017cy\u0107 o\u015bwiadczenie o wyra\u017ceniu zgody na wzi\u0119cie przez Ciebie udzia\u0142u w rekrutacji na studia w AGH. Wz\u00f3r o\u015bwiadczenia dost\u0119pny jest sekcji\u00a0\nDokumenty Rekrutacyjne\n. Do o\u015bwiadczenia nale\u017cy do\u0142\u0105czy\u0107 skr\u00f3cony odpis aktu urodzenia (w przypadku rodzic\u00f3w) albo za\u015bwiadczenie wydane przez s\u0105d opieku\u0144czy (w przypadku opiekuna).\nJe\u017celi jeste\u015b niepe\u0142noletni i podanie chcesz z\u0142o\u017cy\u0107 samodzielnie powiniene\u015b przedstawi\u0107 o\u015bwiadczenie przedstawiciela ustawowego opatrzone w\u0142asnor\u0119cznym podpisem przedstawiciela ustawowego po\u015bwiadczonym przez notariusza.\nJe\u017celi wpisu niepe\u0142noletniego kandydata ma dokona\u0107 pe\u0142nomocnik, musi on zosta\u0107 ustanowiony przez przedstawiciela ustawowego i dysponowa\u0107 pe\u0142nomocnictwem notarialnym lub z podpisem po\u015bwiadczonym notarialnie oraz posiada\u0107 o\u015bwiadczenie przedstawiciela ustawowego o wyra\u017ceniu zgody na wzi\u0119cie udzia\u0142u niepe\u0142noletniego kandydata w rekrutacji na studia w AGH r\u00f3wnie\u017c z podpisem po\u015bwiadczonym notarialnie.\u00a0 Wzory dokument\u00f3w dost\u0119pne s\u0105 na stronie\u00a0\nDokumenty Rekrutacyjne\n.\u00a0 Dokumenty nale\u017cy podpisa\u0107 w obecno\u015bci notariusza.\nW przypadku kandydat\u00f3w na studia posiadaj\u0105cych wykszta\u0142cenie uzyskane za granic\u0105 nale\u017cy dodatkowo przedstawi\u0107 do wgl\u0105du orygina\u0142y dokument\u00f3w wymienionych w Zarz\u0105dzeniu Rektora w sprawie szczeg\u00f3\u0142owych zasad organizacji rekrutacji celem wykonania ich kopii.\nZapoznaj si\u0119 tak\u017ce z informacjami zamieszczonymi na stronie:\u00a0\nnformacja dla kandydata\u00f3w z zagranicznym wykszta\u0142ceniem\n.\n\n 7\n\n KROK \n 7\n\n Wpisy na studia \n\nJe\u017celi zosta\u0142e\u015b zakwalifikowany na studia, to:\ndokonaj op\u0142aty za legitymacj\u0119 studenck\u0105 na podane konto (nie dotyczy os\u00f3b, kt\u00f3re ju\u017c posiadaj\u0105 legitymacj\u0119 AGH);\nza po\u015brednictwem systemu e-Rekrutacja prze\u015blij wersj\u0119 elektroniczn\u0105 aktualnej, kolorowej fotografii (w stroju oficjalnym), spe\u0142niaj\u0105c\u0105 wymagania\u00a0\nSekcji Dokument\u00f3w Publicznych\n; jeden egzemplarz fotografii przynie\u015b ze sob\u0105 do Centrum Rekrutacji;\nwydrukuj z systemu e-Rekrutacja w kolorze i w dobrej jako\u015bci kart\u0119 wpisu, podpisz j\u0105 i z\u0142\u00f3\u017c w CR.\nJe\u017celi jeste\u015b laureatem lub finalist\u0105 olimpiady uprawniaj\u0105cej do zwolnienia z post\u0119powania kwalifikacyjnego z\u0142\u00f3\u017c orygina\u0142 za\u015bwiadczenia o uzyskaniu tytu\u0142u laureata lub finalisty celem wykonania kopii.\nDodatkowo przy wpisie na studia musisz okaza\u0107 orygina\u0142 dokumentu to\u017csamo\u015bci (do wgl\u0105du).\nUwaga!\nWpisu na studia mo\u017cesz dokona\u0107 w tym samym terminie co sk\u0142adanie poda\u0144.\nBrak wpisu na studia w terminie przeznaczonym na dokonywanie wpis\u00f3w\u00a0\nw danym cyklu rekrutacyjnym\n\u00a0podanym w kalendarzu rekrutacyjnym oraz jednocze\u015bnie brak potwierdzenia udzia\u0142u w kolejnym cyklu oznacza rezygnacj\u0119 z rekrutacji na dany kierunek.\n\n Krok po kroku \u2013 Studia II stopnia \n\n 1\n\n KROK \n 1\n\n Elektroniczna rejestracja \n\nChcesz studiowa\u0107 w AGH?\nZarejestruj si\u0119 na stronie systemu e-Rekrutacja wprowadzaj\u0105c swoje dane osobowe.\nDzi\u0119ki systemowi e-Rekrutacja b\u0119dziesz uczestniczy\u0107 w rekrutacji na studia w AGH.\nPost\u0119puj zgodnie z instrukcjami i czytaj uwa\u017cnie wszelkie komunikaty podawane w systemie e-Rekrutacja\n\u00a0i cz\u0119sto sprawdzaj swoje konto w systemie e-Rekrutacja, na kt\u00f3re b\u0119dziemy przesy\u0142a\u0107 r\u00f3\u017cne informacje o rekrutacji na studia w AGH.\nUWAGA!\n\u00a0Do systemu e-Rekrutacja mo\u017cna si\u0119 ponownie zalogowa\u0107 po podaniu loginu (numeru PESEL lub adresu e-mail) i has\u0142a wprowadzonego w trakcie rejestracji.\n\n 2\n\n KROK \n 2\n\n Deklaracja kierunk\u00f3w \n\nZadeklaruj w systemie e-Rekrutacja kierunek studi\u00f3w, na kt\u00f3ry chcesz kandydowa\u0107.\nNa studia 2 stopnia mo\u017cesz zadeklarowa\u0107\u00a0\nmaksymalnie 2 kierunki\n\u00a0w danym cyklu rekrutacyjnym,\u00a0\nje\u017celi spe\u0142niasz warunki okre\u015blone w Zarz\u0105dzeniu Rektora AGH w sprawie szczeg\u00f3\u0142owych zasad organizacji rekrutacji.\nSzczeg\u00f3\u0142owe warunki umo\u017cliwiaj\u0105ce z\u0142o\u017cenie dw\u00f3ch deklaracji zostan\u0105 przedstawione po wydaniu przez Rektora AGH Zarz\u0105dzenia w sprawie szczeg\u00f3\u0142owych zasad organizacji rekrutacji.\nUWAGA!\n\u00a0Je\u017celi deklarujesz ch\u0119\u0107 kandydowania r\u00f3wnocze\u015bnie na r\u00f3\u017cne formy studi\u00f3w (stacjonarne i niestacjonarne) musisz dokona\u0107 op\u0142aty rekrutacyjnej oddzielnie za ka\u017cd\u0105 z\u0142o\u017con\u0105 deklaracj\u0119.\n\n 3\n\n KROK \n 3\n\n Op\u0142ata rekrutacyjna \n\nDokonaj op\u0142aty rekrutacyjnej dla ka\u017cdej deklaracji.\nWysoko\u015b\u0107 op\u0142aty zale\u017cy od liczby z\u0142o\u017conych deklaracji\nP\u0142atno\u015bci mo\u017cesz dokona\u0107 na dwa sposoby:\na) z wykorzystaniem p\u0142atno\u015bci on-line (system szybkich p\u0142atno\u015bci elektronicznych eCard),\nb) przelewem bankowym.\nUwaga! W przypadku przelewu bankowego w tytule przelewu koniecznie podaj indywidualny kod widoczny na Twoim koncie w systemie e-Rekrutacja. Brak kodu mo\u017ce spowodowa\u0107, \u017ce twoja op\u0142ata nie zostanie w\u0142a\u015bciwie zidentyfikowana i nie b\u0119dziesz traktowany jako kandydat na studia w AGH.\n\nUwaga!\n\u00a0Obserwuj informacje w systemie e-Rekrutacja. Po odnotowaniu Twojej wp\u0142aty otrzymasz status kandydata.\nPotwierdzenie wykonania przelewu nie wystarczy \u2013 system rekrutacyjny sprawdza automatycznie op\u0142aty na naszym rachunku bankowym.\nJe\u015bli dokona\u0142e\u015b op\u0142aty tylko za jedn\u0105 deklaracj\u0119 na dany stopie\u0144 i form\u0119 studi\u00f3w to op\u0142ata b\u0119dzie przypisana chronologicznie do sk\u0142adanych deklaracji.\nZapoznaj si\u0119 z op\u0142atami rekrutacyjnymi i op\u0142atami za studia.\n\n 4\n\n KROK \n 4\n\n Sk\u0142adanie dokument\u00f3w drog\u0105 elektroniczn\u0105 \n\nPrze\u015blij przez system e-Rekrutacja nast\u0119puj\u0105ce dokumenty:\n\u2022 dyplom uko\u0144czenia studi\u00f3w pierwszego stopnia lub jednolitych magisterskich (w przypadku, gdy dyplom nie zosta\u0142 jeszcze wydany \u2013 za\u015bwiadczenie o uko\u0144czeniu studi\u00f3w oraz uzyskanym tytule),\n\u2022 suplement dyplomu z wykazem ocen oraz za\u015bwiadczenie z informacj\u0105 o \u015bredniej ocen uzyskanych na tych studiach i skali ocen.\nPo przes\u0142aniu i zweryfikowaniu dokument\u00f3w Centrum Rekrutacji nada Ci status kandydata i\u00a0\nwyznaczy termin i miejsce egzaminu wst\u0119pnego\n. Informacja ta dost\u0119pna b\u0119dzie w systemie e-Rekrutacja.\nJako absolwent AGH, mo\u017cesz zg\u0142osi\u0107 ch\u0119\u0107 wyliczenia wska\u017anika rekrutacji na podstawie wyniku egzaminu kierunkowego.\n\u00a0Druk o\u015bwiadczenia dost\u0119pny jest w sekcji \u201eWydruki\u201d na Twoim koncie w systemie lub na stronie kandydaci.agh.edu.pl w sekcji\u00a0\nDokumenty\nElektroniczn\u0105 kopi\u0119 (skan) podpisanego o\u015bwiadczenia prze\u015blij przez system e-Rekrutacja.\nObserwuj informacje dost\u0119pne na Twoim koncie w systemie e-Rekrutacja. Je\u015bli po przes\u0142aniu dokument\u00f3w i dokonaniu op\u0142aty rekrutacyjnej nie otrzymasz statusu kandydata, w\u00f3wczas skontaktuj si\u0119 z Centrum Rekrutacji.\nJe\u017celi nie posiadasz tytu\u0142u in\u017cyniera, magistra in\u017cyniera lub tytu\u0142u r\u00f3wnowa\u017cnego,\u00a0\na ubiegasz si\u0119 o przyj\u0119cie na studia drugiego stopnia ko\u0144cz\u0105ce si\u0119 uzyskaniem tytu\u0142u zawodowego magistra in\u017cyniera uzupe\u0142nienie brakuj\u0105cych kompetencji in\u017cynierskich mo\u017cliwe jest w oparciu o czterosemestralny program studi\u00f3w zatwierdzony przez Senat.\nW przypadku posiadania przez kandydata szczeg\u00f3lnych osi\u0105gni\u0119\u0107 uzyskanych w ramach kszta\u0142cenia akademickiego uzupe\u0142nienie brakuj\u0105cych kompetencji in\u017cynierskich mo\u017ce nast\u0105pi\u0107 na zasadach okre\u015blonych w rozstrzygni\u0119ciu Dziekana Wydzia\u0142u odpowiedzialnego za kszta\u0142cenie na danym kierunku studi\u00f3w wydanym na wniosek kandydata.\nZapoznaj si\u0119 z informacjami dotycz\u0105cymi \nuzupe\u0142nienia kompetencji in\u017cynierskich\n.\nZapoznaj si\u0119 tak\u017ce z informacjami zamieszczonymi na stronie:\u00a0\nInformacje dla kandydat\u00f3w z zagranicznym wykszta\u0142ceniem \u2013 Studia II stopnia\n.\n\n 5\n\n KROK \n 5\n\n Egzaminy wst\u0119pne \n\nW wyznaczonym terminie zg\u0142o\u015b si\u0119 na egzamin wst\u0119pny.\nInformacj\u0119 o miejscu i terminie egzaminu otrzymasz w systemie e-rektutacja.\nWykaz zagadnie\u0144\n\u00a0do egzamin\u00f3w wst\u0119pnych opublikowany jest na wydzia\u0142owych stronach www oraz dost\u0119pny pod opisem poszczeg\u00f3lnych\u00a0\nkierunk\u00f3w dla studi\u00f3w II stopnia\n.\n\n 6\n\n KROK \n 6\n\n Kwalifikacja wst\u0119pna \n\n\u015arednia ocen z uko\u0144czonych studi\u00f3w oraz egzaminu wst\u0119pnego pos\u0142u\u017c\u0105 do obliczenia wska\u017anika rekrutacji.\nNa podstawie wska\u017anika rekrutacji b\u0119dziesz wst\u0119pnie kwalifikowany na deklarowany kierunek. Informacja o wyniku kwalifikacji zostanie umieszczona na Twoim koncie w systemie e-Rekrutacja oraz przes\u0142ana e-mailem.\nJe\u017celi nie zosta\u0142e\u015b zakwalifikowany w pierwszym cyklu rekrutacyjnym\u00a0\nmo\u017cesz wzi\u0105\u0107 udzia\u0142 w drugim cyklu rekrutacyjnym sk\u0142adaj\u0105c deklaracj\u0119 na ten sam, b\u0105d\u017a inny kierunek studi\u00f3w. W jednym i drugim przypadku musisz wnie\u015b\u0107 op\u0142at\u0119 rekrutacyjn\u0105.\nUWAGA! Je\u017celi chcesz studiowa\u0107, to po zakwalifikowaniu musisz\u00a0\nz\u0142o\u017cy\u0107 w Centrum Rekrutacji wymagane dokumenty\u00a0\ni dokona\u0107 wpisu na studia.\n\n 7\n\n KROK \n 7\n\n Sk\u0142adanie poda\u0144 i wpisy na studia \n\nJe\u017celi zosta\u0142e\u015b wst\u0119pnie zakwalifikowany na studia, to:\n\u2022 dokonaj op\u0142aty za legitymacj\u0119 studenck\u0105 (nie dotyczy os\u00f3b, kt\u00f3re ju\u017c posiadaj\u0105 legitymacj\u0119 AGH). Op\u0142aty mo\u017cesz dokona\u0107 z wykorzystaniem p\u0142atno\u015bci on-line lub przelewem;\n\u2022 wydrukuj z systemu e-Rekrutacja podanie oraz kart\u0119 wpisu, podpisz j\u0105 i z\u0142\u00f3\u017c w CR. W CR musisz okaza\u0107 (do wgl\u0105du) orygina\u0142y dokument\u00f3w, kt\u00f3rych skany by\u0142y przes\u0142ane wcze\u015bniej drog\u0105 elektroniczn\u0105.\nDodatkowo musisz z\u0142o\u017cy\u0107/przedstawi\u0107 nast\u0119puj\u0105ce dokumenty:\n\u2022 orygina\u0142 dowodu osobistego (do wgl\u0105du),\n\u2022 za po\u015brednictwem systemu e-Rekrutacja prze\u015blij wersj\u0119 elektroniczn\u0105 aktualnej, kolorowej fotografii (w stroju oficjalnym), spe\u0142niaj\u0105c\u0105 wymagania\u00a0\nSekcji Dokument\u00f3w Publicznych\n, jeden egzemplarz tej fotografii przynie\u015b ze sob\u0105 do Centrum Rekrutacji.\nZapoznaj si\u0119 tak\u017ce z informacjami zamieszczonymi na stronie:\u00a0\nInformacje dla kandydat\u00f3w z zagranicznym wykszta\u0142ceniem \u2013 Studia II stopnia\n.\nUWAGA!\n\u00a0Brak uzupe\u0142nienia w wyznaczonym terminie wszystkich wymaganych dokument\u00f3w oznacza rezygnacj\u0119 z miejsca przyznanego na studiach.", "metadata": {}}