{"content": "# Uroczysto\u015b\u0107 nadania tytu\u0142u DHC dr. Mrityunjayowi Singhowi-- Serwis Akademii G\u00f3rniczo-Hutniczej \n\nURL: https://www.agh.edu.pl/wydarzenia/detail/s/uroczystosc-nadania-tytulu-dhc-dr-mrityunjayowi-singhowi\nCrawled: 2025-03-19 22:00:16\n\nPrzejd\u017a do tre\u015bci\n\nPrzejd\u017a do stopki\n\nWydarzenia w AGH\n\nWydarzenia w AGH\n\nUroczysto\u015b\u0107 nadania tytu\u0142u DHC dr. Mrityunjayowi Singhowi\n\n Pobierz plik iCal \n\nDodaj do kalendarza Google\n\nDodaj do kalendarza Outlook\n\nDodaj do kalendarza Office 365\n\nDodaj do kalendarza Yahoo\n\n 2 czerwca 2023 r. o godz. 12.00 w Auli AGH odb\u0119dzie si\u0119 uroczysto\u015b\u0107 nadania tytu\u0142u doktora honoris causa doktorowi Mrityunjayowi Singhowi. \n\n O wydarzeniu \n\nProgram uroczysto\u015bci*\n\n\u201eGaude Mater Polonia\u201d w wykonaniu ch\u00f3ru Zespo\u0142u Pie\u015bni i Ta\u0144ca AGH \u201eKrakus\u201d\n\nPrzem\u00f3wienie Rektora AGH prof. Jerzego Lisa\n\nWyst\u0105pienie Dziekana Wydzia\u0142u In\u017cynierii Materia\u0142owej i Ceramiki prof. Jerzego Jedli\u0144skiego\n\nWyst\u0105pienie promotora\n\nWr\u0119czenie dyplomu\n\nWyk\u0142ad mistrzowski\n\n\u201eGaudeamus igitur\u201d w wykonaniu ch\u00f3ru Zespo\u0142u Pie\u015bni i Ta\u0144ca AGH \u201eKrakus\u201d\n\n*uroczysto\u015b\u0107 b\u0119dzie prowadzona w j\u0119zyku angielskim\n\n\u017byciorys dr.\u00a0Mrityunjaya Singha\n\nDr Mrityunjay Singh pe\u0142ni funkcj\u0119 G\u0142\u00f3wnego Naukowca w Ohio Aerospace Institute w Cleveleand w stanie Ohio, USA. Stopie\u0144 doktora w dziedzinie in\u017cynierii proces\u00f3w metalurgicznych uzyska\u0142 w 1983 roku w Indian Institute of Technology\u2013BHU (IIT\u2013BHU )w Waranasi w Indiach, a swoj\u0105 karier\u0119 naukow\u0105 kontynuowa\u0142 na Uniwersytecie Stanowym Luizjany w Baton Rouge i Rensselaer Polytechnic Institute w Troy w stanie Nowy Jork. Dr Singh jest cz\u0142onkiem World Academy of Ceramics we W\u0142oszech, a tak\u017ce pracownikiem naukowym w American Ceramic Society, ASM International, American Association for the Advancement of Science, Indian Institute of Metals i National Academy of Inventors. Jest r\u00f3wnie\u017c cz\u0142onkiem honorowym European Ceramic Society, Indian Institute of Ceramics, Materials Research Society of India, Indian Ceramic Society oraz Honorowym Do\u017cywotnim Cz\u0142onkiem stowarzyszenia Alpha Sigma Mu i American Ceramic Society. Tytu\u0142y doktora honoris causa nada\u0142y mu Nagaoka University of Technology w Japonii i S\u0142owacka Akademia Nauk.\n\nDr Singh jest uznanym naukowcem, kt\u00f3rego wieloletni i znacz\u0105cy wk\u0142ad w rozw\u00f3j zaawansowanych materia\u0142\u00f3w i technologii wytw\u00f3rczych zyska\u0142 \u015bwiatow\u0105 renom\u0119. W swoich badaniach skupia si\u0119 zar\u00f3wno na kwestiach podstawowych, jak i praktycznych, a wyniki jego odkry\u0107 odgrywaj\u0105 znacz\u0105c\u0105 rol\u0119 przy projektowaniu, integracji i ustalaniu granicy wydajno\u015bci szerokiej gamy jedno- i wielomateria\u0142owych zastosowa\u0144 w bran\u017cy lotniczej i konstrukcjach naziemnych. Wyniki jego bada\u0144 naukowych mia\u0142y bezpo\u015bredni wp\u0142yw na projektowanie komponent\u00f3w, dob\u00f3r materia\u0142\u00f3w, proces produkcyjny i optymalizacj\u0119 system\u00f3w du\u017cej mocy. Dr Singh znacz\u0105co przyczyni\u0142 si\u0119 do sformu\u0142owania i wdro\u017cenia strategii badawczych w materia\u0142oznawstwie i rozwoju technologii in\u017cynierii materia\u0142owej oraz do opracowania listy materia\u0142\u00f3w wykorzystywanej na potrzeby bran\u017c lotniczej i kosmicznej, a tak\u017ce kosmicznych system\u00f3w energetycznych. Jego profesjonalne kierownictwo i zas\u0142ugi zostawi\u0142y wyra\u017any \u015blad w \u015bwiatowej nauce.\n\nDr Singh otrzyma\u0142 ponad 90 krajowych i mi\u0119dzynarodowych nagr\u00f3d, w tym pi\u0119\u0107 nagr\u00f3d R&D 100 Award, FLC Technology Transfer Award, EDI Innovation Award, NASA Public Service Medal, NASA Silver Snoopy Award, dwie nagrody NorTech Innovation oraz wiele nagr\u00f3d NASA Group Achievement. Otrzyma\u0142 r\u00f3wnie\u017c Ishikawa Carbon Prize, Mi\u0119dzynarodow\u0105 Nagrod\u0119 im. Sir Richarda Brooka przyznan\u0105 przez Europejskie Towarzystwo Ceramiczne, a tak\u017ce Founders Award im. Williama B. Johnsona przyznan\u0105 przez Rad\u0119 In\u017cynier\u00f3w. Ameryka\u0144skie Towarzystwo Ceramiczne przyzna\u0142o mu nagrod\u0119 Honorowego Do\u017cywotniego Cz\u0142onka (ACerS Highest Honor) oraz wiele innych nagr\u00f3d i wyr\u00f3\u017cnie\u0144, w tym: Edward Orton, Jr. Memorial Lectureship Award, President Award, W. David Kingery Award, John Jeppson Award, Richard M. Fulrath Award, Samuel Geijsbeek PACRIM International Award i James I. Mueller Awards. Otrzyma\u0142 r\u00f3wnie\u017c Distinguished Alumnus Award dla najwybitniejszego absolwenta przyznan\u0105 przez IIT\u2013BHU, a tak\u017ce International Dresden Barkhausen Award. Ponadto otrzyma\u0142 nagrody Lee Hsun Lecture Award i Einstein Professorship przyznane przez Chi\u0144sk\u0105 Akademi\u0119 Nauk. W 2020 roku odebra\u0142 nagrod\u0119 Edward DeMille Campbell Memorial Lectureship przyznawan\u0105 przez ASM International, Kona Achievement Award od Society of Powder Technology w Japonii, a w 2022 roku Malaviya Award przyznan\u0105 przez Indyjskie Towarzystwo Ceramiczne. NASA uhonorowa\u0142o go medalem Outstanding Public Leadership Medal, a ASM International \u2013 nagrod\u0105 Albert Sauveur Achievement Award.\n\nDr Singh zredagowa\u0142 samodzielnie lub we wsp\u00f3\u0142pracy 55 publikacji naukowych i 7 wyda\u0144 specjalnych czasopism naukowych. Jest autorem lub wsp\u00f3\u0142autorem 14 rozdzia\u0142\u00f3w i ponad trzystu artyku\u0142\u00f3w naukowych publikowanych w rozmaitych pismach i materia\u0142ach naukowych. Pe\u0142ni funkcje doradcze w radach i komisjach kilkunastu presti\u017cowych naukowych czasopismach o mi\u0119dzynarodowym zasi\u0119gu.\n\nInne artyku\u0142y z kategorii Nauka\n\n Przesz\u0142o\u015b\u0107 i tera\u017aniejszo\u015b\u0107 AI \u2013 AGH NAUKA spotkania (nr 33)\t\n\n Jak profilaktyka mo\u017ce ci\u0119 uchroni\u0107 przed rakiem? | Bunkier Nauki odc. 69\t\n\n Grant na wsparcie zespo\u0142u badawczego dla naukowca z AGH\t\n\n Jak by\u0107 \u015bwiadomym u\u017cytkownikiem SOCIAL MEDI\u00d3W? | Bunkier Nauki odc. 68\t\n\n Pierwsze w historii selfie zrobione za pomoc\u0105 satelity. To dzie\u0142o student\u00f3w AGH\t\n\nNajnowsze artyku\u0142y\n\n Interdisciplinary Science Research Survey\t\n\n Idea Warm Up \u2013 do\u0142\u0105cz i dzia\u0142aj!\t\n\n \u201eKolejka na Kasprowy i kontrowersje\u201d \u2013 felieton\t\n\n Przesz\u0142o\u015b\u0107 i tera\u017aniejszo\u015b\u0107 AI \u2013 AGH NAUKA spotkania (nr 33)\t\n\n Ambasador Wietnamu z wizyt\u0105 w AGH\t\n\nStopka\n\nW\u0142adze\n\nWydzia\u0142y, szko\u0142a doktorska, jednostki\n\nFakty i liczby\n\nHistoria i tradycja\n\nOferta badawcza\n\nOferta dla biznesu\n\nSpo\u0142eczna odpowiedzialno\u015b\u0107\n\nStudia\n\nKierunki studi\u00f3w\n\nStudia podyplomowe\n\nKursy i szkolenia\n\nOpen AGH \u2013 Otwarte Zasoby Edukacyjne\n\nBaza Danych o Autorach i Publikacjach AGH\n\nBiuletyn Informacji Publicznej\n\nZam\u00f3wienia publiczne\n\nFinansowanie z bud\u017cetu pa\u0144stwa\n\nOferty pracy\n\nDla medi\u00f3w\n\nPatronaty\n\nSklep Internetowy AGH\n\nKontakt\n\nSpis pracownik\u00f3w\n\nOchrona danych osobowych\n\nR\u00f3wno\u015b\u0107 w AGH\n\nDeklaracja dost\u0119pno\u015bci\n\nCyberbezpiecze\u0144stwo\n\nPoczta AGH\n\nMapa strony\n\nBack", "metadata": {"url": "https://www.agh.edu.pl/wydarzenia/detail/s/uroczystosc-nadania-tytulu-dhc-dr-mrityunjayowi-singhowi", "title": "Uroczysto\u015b\u0107 nadania tytu\u0142u DHC dr. Mrityunjayowi Singhowi-- Serwis Akademii G\u00f3rniczo-Hutniczej ", "depth": 3, "duplicate": false, "content_hash": "bfc1a93432466a9840439bcfa56a7fa9", "word_count": 804, "headings": [{"level": 1, "text": "Wydarzenia w AGH"}, {"level": 3, "text": "Program uroczysto\u015bci*"}, {"level": 3, "text": "\u017byciorys dr.\u00a0Mrityunjaya Singha"}, {"level": 2, "text": "Inne artyku\u0142y z kategorii Nauka"}, {"level": 2, "text": "Najnowsze artyku\u0142y"}, {"level": 2, "text": "Stopka"}]}}