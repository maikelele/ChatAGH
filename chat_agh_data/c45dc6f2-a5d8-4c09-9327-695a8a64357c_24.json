{"content": "# FAQ - Student \u2013 Wydzia\u0142 In\u017cynierii L\u0105dowej i Gospodarki Zasobami\n\nURL: https://wilgz.agh.edu.pl/student/faq-student/\nCrawled: 2025-03-19 21:29:30\n\nHomepage\n \u00a0/\u00a0 \nStudent\n \u00a0/\u00a0 \nFAQ \u2013 Student\n FAQ \u2013 Student\n\nJakie umiej\u0119tno\u015bci warto posiada\u0107 przed rozpocz\u0119ciem studi\u00f3w na WILiGZ?\n\nZe wzgl\u0119du na szeroki zakres stosowanych metod nauczania. Zainteresowani/zainteresowane kandydaci/kandydatki i/lub studenci/studentki powinni posiada\u0107 podstawowe umiej\u0119tno\u015bci obs\u0142ugi platform, umo\u017cliwiaj\u0105ce udzia\u0142 w zaj\u0119ciach prowadzonych z wykorzystaniem cyfrowych platform komunikacyjnych tj. MsTeams lub innych. Powinni te\u017c dysponowa\u0107 sprz\u0119tem komputerowym i dost\u0119pem do \u0142\u0105cza internetowego o odpowiedniej przepustowo\u015bci.\n\nJak mog\u0119 zmieni\u0107 nazwisko po \u015blubie?\n\nNale\u017cy dostarczy\u0107 akt ma\u0142\u017ce\u0144stwa wraz z nowym dowodem osobistym do Dziekanatu. (dokumenty jedynie do wgl\u0105du)\n\nCzy dokumenty rekrutacyjne musz\u0119 dostarczy\u0107 osobi\u015bcie?\n\nNie, jednak osoba trzecia musi by\u0107 upowa\u017cniona notarialnie.\n\nCzy dyplom musz\u0119 odebra\u0107 osobi\u015bcie?\n\nTak, albo osoba trzecia mo\u017ce odebra\u0107 dokumenty na podstawie tylko upowa\u017cnienia notarialnego.\n\nCzy mo\u017cna wys\u0142a\u0107 dyplom poczt\u0105?\n\nDyplom mo\u017ce by\u0107 wys\u0142any poczt\u0105 na podstawie podania kierowanego do odpowiedniego Prodziekana ze wskazaniem adresu wysy\u0142ki.\n\nCzy za\u015bwiadczenie mo\u017ce odebra\u0107 osoba trzecia?\n\nZa\u015bwiadczenie mo\u017ce odebra\u0107 osoba trzecia.\n\nJak mo\u017cna si\u0119 dowiedzie\u0107, czy podanie zosta\u0142o rozpatrzone pozytywnie?\n\nNale\u017cy zg\u0142osi\u0107 si\u0119 do Dziekanatu i zapyta\u0107 o decyzj\u0119.\n\nCzy jest mo\u017cliwo\u015b\u0107 uzyskania za\u015bwiadczenia o odbywaniu studi\u00f3w? Je\u015bli tak to kiedy mo\u017cna si\u0119 takiego za\u015bwiadczenia spodziewa\u0107? Czy by\u0142aby mo\u017cliwo\u015b\u0107 przes\u0142ania go w formie cyfrowej?\n\nZa\u015bwiadczenia s\u0105 wydawane w Dziekanacie \u2018od r\u0119ki\u2019, r\u00f3wnie\u017c drog\u0105 elektroniczn\u0105.\n\nW jakim terminie po obronie mog\u0119 spodziewa\u0107 si\u0119 dyplomu?\n\nDyplom jest wydawany do 30 dni od dnia obrony w Dziekanacie.\n\nCo to jest suplement? \n\nJest to wykaz wszystkich przedmiot\u00f3w wraz z uzyskanymi ocenami z ca\u0142o\u015bci studi\u00f3w.\n\nZgubi\u0142em dyplom - jak mog\u0119 uzyska\u0107 duplikat?\n\nNale\u017cy z\u0142o\u017cy\u0107 podanie do Dziekana Wydzia\u0142u wraz z potwierdzeniem op\u0142aty w wysoko\u015bci 90 z\u0142 na odpowiedni numer konta:\nstudia stacjonarne: 34 1240 2294 1111 0010 5517 0878\nstudia niestacjonarne: 89 1240 4722 1111 0000 4855 9865\n\nJakie dokumenty potrzebne s\u0105 do rozliczenia przed obron\u0105? \n\nWymagane dokumenty przed obron\u0105 znajdziesz w zak\u0142adce\u00a0\negzamin dyplomowy\n.\n\nGdzie mog\u0119 znale\u017a\u0107 plan zaj\u0119\u0107?\n\nPlan zaj\u0119\u0107 jest dost\u0119pny pod linkiem\u00a0\nplany zaj\u0119\u0107\n.\n\nJak mog\u0119 zmieni\u0107 grup\u0119 lab/proj/audyt?\n\nSkontaktowa\u0107 si\u0119 z Dziekanatem swojego kierunku.\n\nJak mog\u0119 przepisa\u0107 ocen\u0119?\n\nNa podstawie podania o przepisanie oceny, kt\u00f3re musi by\u0107 podpisane przez Prowadz\u0105cego dany przedmiot.\n\nNie ma mnie na li\u015bcie z przedmiotu \u2018xyz\u2019 co powinnam zrobi\u0107?\n\nZg\u0142osi\u0107 si\u0119 do Dziekanatu w celu dopisania do przedmiotu.\n\nNie zd\u0105\u017cy\u0142am/\u0142em zapisa\u0107 si\u0119 na przedmioty obieralne - jak mog\u0119 dokona\u0107 zapisu po terminie?\n\nNale\u017cy zg\u0142osi\u0107 si\u0119 do Dziekanatu.\n\nW jaki spos\u00f3b mog\u0119 przenie\u015b\u0107 si\u0119 na studia niestacjonarne?\n\nNale\u017cy z\u0142o\u017cy\u0107 2 podania o przeniesienie: jedno do Dziekanatu studi\u00f3w stacjonarnych a drugie do Dziekanatu studi\u00f3w niestacjonarnych wraz z kart\u0105 przebiegu studi\u00f3w. Po uzyskaniu zgody Prodziekana studi\u00f3w niestacjonarnych nale\u017cy z\u0142o\u017cy\u0107 kart\u0119 odej\u015bcia do Dziekanatu studi\u00f3w stacjonarnych celem rozliczenia.\n\nW jaki spos\u00f3b mog\u0119 zmieni\u0107 temat pracy dyplomowej/projektu dyplomowego?\n\nNale\u017cy z\u0142o\u017cy\u0107 podanie o zmian\u0119 tematu pracy. Na podaniu musi by\u0107 zgoda Opiekuna pracy oraz Kierownika Katedry.\n\nMam przekroczony deficyt punkt\u00f3w ECTS , co mog\u0119 w tej sytuacji zrobi\u0107?\n\nMo\u017cna z\u0142o\u017cy\u0107 podanie o urlop okoliczno\u015bciowy.\n\nGdzie nale\u017cy zarejestrowa\u0107 prac\u0119 dyplomow\u0105/projekt dyplomowy?\n\nProcedur\u0119 dyplomowania znajdziesz w zak\u0142adce\u00a0\negzamin dyplomowy\n\u00a0w dokumentach: Zasady dyplomania dla pierwszego stopnia, Zasady dyplomowania dla drugiego stopnia.\n\nCzy mog\u0119 ucz\u0119szcza\u0107 na dodatkowy kurs j\u0119zyka obcego opr\u00f3cz podstawowego?\n\nTak, na podstawie podania kierowanego do Studium J\u0119zyk\u00f3w Obcych.\n\nIle wynosi op\u0142ata za wykonanie nowej legitymacji?\n\nOp\u0142ata za wykonanie duplikatu legitymacji wynosi 33 z\u0142.\n\nGdzie i jak mog\u0119 op\u0142aci\u0107 warunek z zesz\u0142ego roku?\n\nOp\u0142aty za warunki nale\u017cy dokona\u0107 w systemie, w zak\u0142adce op\u0142aty. Tam jest podane dok\u0142adne subkonto oraz kwota.\n\nDo kiedy musz\u0119 zap\u0142aci\u0107 warunek?\n\nWarunki p\u0142atne s\u0105 do 15 marca b\u0105d\u017a do 15 pa\u017adziernika, w zale\u017cno\u015bci od semestru na kt\u00f3rym odrabiany jest przedmiot.\n\nCzy urlop okoliczno\u015bciowy jest p\u0142atny?\n\nNie, urlop okoliczno\u015bciowy jest bezp\u0142atny. (op\u0142acane s\u0105 jedynie powtarzane przedmioty na urlopie)\n\nCzy podczas urlopu posiadam status studenta AGH? \n\nTak, podczas urlopu zachowany jest status studenta AGH.\n\nNiebawem ko\u0144cz\u0119 26 rok \u017cycia - czy po urodzinach b\u0119d\u0119 ubezpieczony?\n\nStudent korzysta z ubezpieczenia zdrowotnego jako cz\u0142onek rodziny osoby ubezpieczonej:\ndo uko\u0144czenia 26 lat \u2013 obowi\u0105zek zg\u0142oszenia do ubezpieczenia zdrowotnego spoczywa na rodzicach b\u0105d\u017a opiekunach prawnych,\nbez ograniczenia wieku, je\u015bli posiada orzeczenie o znacznym stopniu niepe\u0142nosprawno\u015bci lub inne traktowane na r\u00f3wni \u2013 obowi\u0105zek zg\u0142oszenia do ubezpieczenia zdrowotnego spoczywa na rodzicach b\u0105d\u017a opiekunach prawnych,\nbez ograniczenia wieku, je\u015bli ma\u0142\u017conek podlega obowi\u0105zkowemu ubezpieczeniu zdrowotnemu \u2013 obowi\u0105zek zg\u0142oszenia do ubezpieczenia zdrowotnego spoczywa na ma\u0142\u017conku lub gdy posiada inny tytu\u0142 do ubezpieczenia zdrowotnego, np. umowa o prac\u0119, umowa zlecenie\nUczelnia zg\u0142asza do ubezpieczenia zdrowotnego studenta, kt\u00f3ry:\nuko\u0144czy\u0142 26 lat i nie podlega obowi\u0105zkowi ubezpieczenia zdrowotnego z innego tytu\u0142u,\nnie uko\u0144czy\u0142 26 lat i nie podlega obowi\u0105zkowi ubezpieczenia zdrowotnego z innego tytu\u0142u.\ndo uko\u0144czenia 26 lat \u2013 obowi\u0105zek zg\u0142oszenia do ubezpieczenia zdrowotnego spoczywa na rodzicach b\u0105d\u017a opiekunach prawnych,\nbez ograniczenia wieku, je\u015bli posiada orzeczenie o znacznym stopniu niepe\u0142nosprawno\u015bci lub inne traktowane na r\u00f3wni \u2013 obowi\u0105zek zg\u0142oszenia do ubezpieczenia zdrowotnego spoczywa na rodzicach b\u0105d\u017a opiekunach prawnych,\nbez ograniczenia wieku, je\u015bli ma\u0142\u017conek podlega obowi\u0105zkowemu ubezpieczeniu zdrowotnemu \u2013 obowi\u0105zek zg\u0142oszenia do ubezpieczenia zdrowotnego spoczywa na ma\u0142\u017conku lub gdy posiada inny tytu\u0142 do ubezpieczenia zdrowotnego, np. umowa o prac\u0119, umowa zlecenie.\nUczelnia zg\u0142asza do ubezpieczenia zdrowotnego studenta, kt\u00f3ry:\nuko\u0144czy\u0142 26 lat i nie podlega obowi\u0105zkowi ubezpieczenia zdrowotnego z innego tytu\u0142u,\nnie uko\u0144czy\u0142 26 lat i nie podlega obowi\u0105zkowi ubezpieczenia zdrowotnego z innego tytu\u0142u.\nStudent zainteresowany zg\u0142oszeniem go do ubezpieczenia wype\u0142nia o\u015bwiadczenie, wz\u00f3r w za\u0142\u0105czniku\n\nCzy mog\u0119 odby\u0107 obowi\u0105zkowe praktyki we wcze\u015bniejszym/p\u00f3\u017aniejszym terminie?\n\nTak, na podstawie z\u0142o\u017conego podania o zmian\u0119 terminu odbycia praktyki pozytywnie zaopiniowanego przez Opiekuna praktyk i Prodziekana kierunku.\n\nJak i gdzie mog\u0119 za\u0142o\u017cy\u0107 maila z domen\u0105 agh.edu.pl?\n\nMaila z domen\u0105 agh.edu.pl nale\u017cy za\u0142o\u017cy\u0107 w zak\u0142adce\u00a0\nzak\u0142adanie konta lub zmiana has\u0142a\n\u00a0na stronie Centrum Rozwi\u0105za\u0144 Informatycznych.\n\nZmienia\u0142em dow\u00f3d osobisty - czy musz\u0119 zg\u0142asza\u0107 to do Dziekanatu?\n\nTak, zmian\u0119 nr dowodu osobistego nale\u017cy zg\u0142osi\u0107 do Dziekanatu.\n\nGdzie mog\u0119 odebra\u0107 legitymacj\u0119?\n\nLegitymacj\u0119 mo\u017cna odebra\u0107 w Dziekanacie swojego kierunku.\n\nCo powinienem zrobi\u0107 aby reaktywowa\u0107 si\u0119 na studia?\n\nNale\u017cy z\u0142o\u017cy\u0107 podanie o reaktywacj\u0119 do Dziekanatu.\n\nDlaczego nie mog\u0119 podbi\u0107 legitymacji skoro zaliczy\u0142em wszystkie przedmioty? \n\nMusz\u0105 by\u0107 wpisane wszystkie oceny do systemu aby semestr by\u0142 zaliczony i uzyskany odpowiedni wpis na nast\u0119pny semestr.\n\nCzy w Dziekanacie podbija si\u0119 legitymacj\u0119 na nast\u0119pny semestr?\n\nNie, legitymacj\u0119 mo\u017cna podbi\u0107 w Centrum Kart Elektronicznych (CKE AGH).\n\nChc\u0119 wr\u00f3ci\u0107 po urlopie na studia - co mam zrobi\u0107? \n\nNale\u017cy zg\u0142osi\u0107 si\u0119 do Dziekanatu telefonicznie, mailowo b\u0105d\u017a osobi\u015bcie i potwierdzi\u0107 ch\u0119\u0107 kontynuacji studi\u00f3w.", "metadata": {"url": "https://wilgz.agh.edu.pl/student/faq-student/", "title": "FAQ - Student \u2013 Wydzia\u0142 In\u017cynierii L\u0105dowej i Gospodarki Zasobami", "depth": 3, "duplicate": false, "content_hash": "de543cf4b75cbf3254c92d6aab6d42e5", "word_count": 1026, "headings": [{"level": 1, "text": "FAQ \u2013 Student"}, {"level": 3, "text": "Jakie umiej\u0119tno\u015bci warto posiada\u0107 przed rozpocz\u0119ciem studi\u00f3w na WILiGZ?"}, {"level": 3, "text": "Jak mog\u0119 zmieni\u0107 nazwisko po \u015blubie?"}, {"level": 3, "text": "Czy dokumenty rekrutacyjne musz\u0119 dostarczy\u0107 osobi\u015bcie?"}, {"level": 3, "text": "Czy dyplom musz\u0119 odebra\u0107 osobi\u015bcie?"}, {"level": 3, "text": "Czy mo\u017cna wys\u0142a\u0107 dyplom poczt\u0105?"}, {"level": 3, "text": "Czy za\u015bwiadczenie mo\u017ce odebra\u0107 osoba trzecia?"}, {"level": 3, "text": "Jak mo\u017cna si\u0119 dowiedzie\u0107, czy podanie zosta\u0142o rozpatrzone pozytywnie?"}, {"level": 3, "text": "Czy jest mo\u017cliwo\u015b\u0107 uzyskania za\u015bwiadczenia o odbywaniu studi\u00f3w? Je\u015bli tak to kiedy mo\u017cna si\u0119 takiego za\u015bwiadczenia spodziewa\u0107? Czy by\u0142aby mo\u017cliwo\u015b\u0107 przes\u0142ania go w formie cyfrowej?"}, {"level": 3, "text": "W jakim terminie po obronie mog\u0119 spodziewa\u0107 si\u0119 dyplomu?"}, {"level": 3, "text": "Co to jest suplement?"}, {"level": 3, "text": "Zgubi\u0142em dyplom - jak mog\u0119 uzyska\u0107 duplikat?"}, {"level": 3, "text": "Jakie dokumenty potrzebne s\u0105 do rozliczenia przed obron\u0105?"}, {"level": 3, "text": "Gdzie mog\u0119 znale\u017a\u0107 plan zaj\u0119\u0107?"}, {"level": 3, "text": "Jak mog\u0119 zmieni\u0107 grup\u0119 lab/proj/audyt?"}, {"level": 3, "text": "Jak mog\u0119 przepisa\u0107 ocen\u0119?"}, {"level": 3, "text": "Nie ma mnie na li\u015bcie z przedmiotu \u2018xyz\u2019 co powinnam zrobi\u0107?"}, {"level": 3, "text": "Nie zd\u0105\u017cy\u0142am/\u0142em zapisa\u0107 si\u0119 na przedmioty obieralne - jak mog\u0119 dokona\u0107 zapisu po terminie?"}, {"level": 3, "text": "W jaki spos\u00f3b mog\u0119 przenie\u015b\u0107 si\u0119 na studia niestacjonarne?"}, {"level": 3, "text": "W jaki spos\u00f3b mog\u0119 zmieni\u0107 temat pracy dyplomowej/projektu dyplomowego?"}, {"level": 3, "text": "Mam przekroczony deficyt punkt\u00f3w ECTS , co mog\u0119 w tej sytuacji zrobi\u0107?"}, {"level": 3, "text": "Gdzie nale\u017cy zarejestrowa\u0107 prac\u0119 dyplomow\u0105/projekt dyplomowy?"}, {"level": 3, "text": "Czy mog\u0119 ucz\u0119szcza\u0107 na dodatkowy kurs j\u0119zyka obcego opr\u00f3cz podstawowego?"}, {"level": 3, "text": "Ile wynosi op\u0142ata za wykonanie nowej legitymacji?"}, {"level": 3, "text": "Gdzie i jak mog\u0119 op\u0142aci\u0107 warunek z zesz\u0142ego roku?"}, {"level": 3, "text": "Do kiedy musz\u0119 zap\u0142aci\u0107 warunek?"}, {"level": 3, "text": "Czy urlop okoliczno\u015bciowy jest p\u0142atny?"}, {"level": 3, "text": "Czy podczas urlopu posiadam status studenta AGH?"}, {"level": 3, "text": "Niebawem ko\u0144cz\u0119 26 rok \u017cycia - czy po urodzinach b\u0119d\u0119 ubezpieczony?"}, {"level": 3, "text": "Czy mog\u0119 odby\u0107 obowi\u0105zkowe praktyki we wcze\u015bniejszym/p\u00f3\u017aniejszym terminie?"}, {"level": 3, "text": "Jak i gdzie mog\u0119 za\u0142o\u017cy\u0107 maila z domen\u0105 agh.edu.pl?"}, {"level": 3, "text": "Zmienia\u0142em dow\u00f3d osobisty - czy musz\u0119 zg\u0142asza\u0107 to do Dziekanatu?"}, {"level": 3, "text": "Gdzie mog\u0119 odebra\u0107 legitymacj\u0119?"}, {"level": 3, "text": "Co powinienem zrobi\u0107 aby reaktywowa\u0107 si\u0119 na studia?"}, {"level": 3, "text": "Dlaczego nie mog\u0119 podbi\u0107 legitymacji skoro zaliczy\u0142em wszystkie przedmioty?"}, {"level": 3, "text": "Czy w Dziekanacie podbija si\u0119 legitymacj\u0119 na nast\u0119pny semestr?"}, {"level": 3, "text": "Chc\u0119 wr\u00f3ci\u0107 po urlopie na studia - co mam zrobi\u0107?"}]}}