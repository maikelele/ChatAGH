{"content": "# Kierunek In\u017cynieria Biomedyczna | Wydzia\u0142 Elektrotechniki, Automatyki, Informatyki i In\u017cynierii Biomedycznej AGH\n\nURL: https://www.eaiib.agh.edu.pl/inzynieria-biomedyczna/\nCrawled: 2025-03-19 21:30:03\n\nKierunek kszta\u0142cenia: In\u017cynieria Biomedyczna\n\nWarunki rekrutacji\n\nKandydaci\n\nAutomatyka i Robotyka\n\nComputer science\n\nElektrotechnika\n\nInformatyka\n\nInformatyka Medyczna\n\nInformatyka i systemy inteligentne\n\nIn\u017cynieria Biomedyczna\n\nMetrologia i In\u017cynieria Pomiar\u00f3w (II stopie\u0144)\n\nMikroelektronika w technice i medycynie\n\nTechnologie Przemys\u0142u 4.0\n\nEgzaminy wst\u0119pne na II stopie\u0144 studi\u00f3w\n\nStudia podyplomowe i kursy dokszta\u0142caj\u0105ce\n\nstudia I stopnia (in\u017cynierskie)\nstudia II stopnia (magisterskie)\n\nOpis kierunku kszta\u0142cenia:\nObszar zastosowa\u0144 In\u017cynierii Biomedycznej obejmuje r\u00f3\u017cnorodne aspekty zastosowa\u0144 wielu ga\u0142\u0119zi techniki w medycynie i ochronie zdrowia. Kierunek In\u017cynieria Biomedyczna oferuje wykszta\u0142cenie interdyscyplinarne, wzbogacone wiedz\u0105 o najnowszych osi\u0105gni\u0119ciach nauki i techniki. Celem tych studi\u00f3w jest wykszta\u0142cenie in\u017cyniera znaj\u0105cego zagadnienia technicznego wsparcia medycyny w zakresie elektroniki, informatyki, materia\u0142oznawstwa, biomechaniki i robotyki. Zasadniczym elementem studi\u00f3w jest praktyczne poznanie zagadnie\u0144 medycznych w stopniu zapewniaj\u0105cym wsp\u00f3\u0142prac\u0119 z lekarzem a tak\u017ce obecnego i przewidywanego w przysz\u0142o\u015bci zakresu zastosowa\u0144 technologii w medycynie. Szczeg\u00f3ln\u0105 cech\u0105 studi\u00f3w na In\u017cynierii Biomedycznej jest praktyczny kontakt z najnowocze\u015bniejsz\u0105 aparatur\u0105, systemami diagnostyki i terapii, opieraj\u0105cymi si\u0119 na metodach i technologiach elektronicznych, informatycznych, telekomunikacyjnych, materia\u0142owych, biomateria\u0142owych i tkankowych.\nAbsolwent kierunku kszta\u0142cenia ma wiedz\u0119\u00a0\nw zakresie:\nIn\u017cynierii biomedycznej, informatyki medycznej, elektroniki medycznej, biomechaniki in\u017cynierskiej, in\u017cynierii biomateria\u0142\u00f3w oraz bionanotechnologii. Szczeg\u00f3lny nacisk k\u0142adzie si\u0119 na zdobycie wiedzy w zakresie telemedycyny oraz zaawansowanej analizy danych (data science, sztuczna inteligencja,\nuczenie maszynowe).\nAbsolwent kierunku kszta\u0142cenia potrafi:\nKorzysta\u0107 z nowoczesnej aparatury oraz system\u00f3w diagnostycznych i terapeutycznych opieraj\u0105cych si\u0119 na metodach, technikach i technologiach teleinformatycznych, informatycznych, elektronicznych i materia\u0142owych. Absolwent jest przygotowany do: wsp\u00f3\u0142pracy z lekarzami medycyny w zakresie integracji, eksploatacji, obs\u0142ugi i konserwacji aparatury medycznej oraz obs\u0142ugi system\u00f3w diagnostycznych i terapeutycznych; udzia\u0142u w wytwarzaniu i projektowaniu aparatury medycznej oraz system\u00f3w diagnostycznych i terapeutycznych; udzia\u0142u w projektach IT zwi\u0105zanych z telemedycyn\u0105 i eksploracj\u0105 danych oraz udzia\u0142u w pracach naukowo- badawczych zwi\u0105zanych z projektowaniem i wytwarzaniem biomateria\u0142\u00f3w i implant\u00f3w medycznych.\nAbsolwent kierunku potrafi prowadzi\u0107 eksploracj\u0119 danych, tworzy\u0107 zwi\u0105zane z ni\u0105 aplikacje webowe.\nPerspektywy zawodowe:\nAbsolwenci In\u017cynierii Biomedycznej s\u0105 przygotowani do pracy: w firmach zajmuj\u0105cych si\u0119 innowacyjnymi technologiami IT (telemedycyna, informatyczne wsparcie diagnostyki i terapii), na stanowisku in\u017cyniera medycznego w zakresie projektowania, integracji i eksploatacji nowoczesnych system\u00f3w diagnostycznych i terapeutycznych, w firmach zajmuj\u0105cych si\u0119 konstrukcj\u0105 i produkcj\u0105 aparatury medycznej, w jednostkach s\u0142u\u017cby zdrowia na stanowiskach ekspert\u00f3w i dyrektor\u00f3w technicznych odpowiedzialnych za wyb\u00f3r i w\u0142a\u015bciwe wykorzystanie zaplecza technicznego, w jednostkach naukowo-badawczych przy rozwijaniu nowoczesnych technologii elektronicznych, materia\u0142owych i mechanicznych wspomagaj\u0105cych organizmy \u017cywe, w przedstawicielstwach serwisowych aparatury medycznej oraz w firmach audytorskich i akredytacyjnych w zakresie techniki medycznej, w jednostkach administracji w obszarze decyzyjnym zwi\u0105zanym z ochron\u0105 zdrowia.\nW ramach studi\u00f3w II stopnia trwaj\u0105cych trzy semestry prowadzone jest kszta\u0142cenie specjalistyczne wed\u0142ug r\u00f3\u017cnych program\u00f3w. Przyst\u0119puj\u0105c do studi\u00f3w II stopnia kandydat wybiera jedn\u0105 z 4 specjalno\u015bci.\n\u2022 INFORMATYKA I ELEKTRONIKA MEDYCZNA\nAbsolwenci tej specjalno\u015bci s\u0105 przygotowani do pracy w przemy\u015ble wytw\u00f3rczym aparatury medycznej (zw\u0142aszcza elektronicznej) oraz do pracy w jednostkach s\u0142u\u017cby zdrowia na stanowiskach zwi\u0105zanych z cyfrowymi technologiami archiwizacji i udost\u0119pniania danych.\n\u2022 IN\u017bYNIERIA BIOMATERIA\u0141\u00d3W\nAbsolwenci tej specjalno\u015bci uzyskuj\u0105 umiej\u0119tno\u015bci i wiedz\u0119 praktyczn\u0105 zwi\u0105zan\u0105 z projektowaniem i wdra\u017caniem nowoczesnych materia\u0142\u00f3w medycznych, zwi\u0105zanych z protetyk\u0105, sztucznymi narz\u0105dami i hodowlami tkankowymi, a tak\u017ce z wytwarzaniem biozgodnych kompozyt\u00f3w o zadanych parametrach.\n\u2022 BIOMECHANIKA I ROBOTYKA\nAbsolwenci tej specjalno\u015bci s\u0105 przygotowani do pracy w roli projektant\u00f3w i u\u017cytkownik\u00f3w aparatury medycznej do diagnostyki i rehabilitacji ze szczeg\u00f3lnym uwzgl\u0119dnieniem uk\u0142adu ruchu oraz do prac badawczych w zakresie materia\u0142\u00f3w, implant\u00f3w, robotyki rehabilitacyjnej oraz ergonomii.\n\nProgram zaj\u0119\u0107 dydaktycznych - SYLABUS\n\nDlaczego warto studiowa\u0107 In\u017cynieri\u0119 Biomedyczn\u0105 na Wydziale EAIiIB ?\n\nRekrutacja - Informacje dla kandydat\u00f3w", "metadata": {"url": "https://www.eaiib.agh.edu.pl/inzynieria-biomedyczna/", "title": "Kierunek In\u017cynieria Biomedyczna | Wydzia\u0142 Elektrotechniki, Automatyki, Informatyki i In\u017cynierii Biomedycznej AGH", "depth": 3, "duplicate": false, "content_hash": "454914f1a1787a675f6386b049a43910", "word_count": 557, "headings": [{"level": 2, "text": "Kierunek kszta\u0142cenia: In\u017cynieria Biomedyczna"}, {"level": 2, "text": "Dlaczego warto studiowa\u0107 In\u017cynieri\u0119 Biomedyczn\u0105 na Wydziale EAIiIB ?"}]}}