{"content": "#  Fizyka Medyczna -- Wydzia\u0142 Fizyki i Informatyki Stosowanej AGH \n\nURL: https://www.fis.agh.edu.pl/kandydaci/fizyka-medyczna\nCrawled: 2025-03-19 21:36:14\n\nPrzejd\u017a do tre\u015bci\n\nPrzejd\u017a do stopki\n\n Fizyka Medyczna \n\n\"Fizyka medyczna\" to rozwojowy, interdyscyplinarny kierunek, kt\u00f3rego uko\u0144czenie pozwala na elastyczne dopasowanie do zmieniaj\u0105cych si\u0119 wymaga\u0144 pracodawc\u00f3w z pogranicza dzia\u0142a\u0144 technicznych i klinicznych. Szeroka gama przedmiot\u00f3w \u015bcis\u0142ych i medycznych pozwala naby\u0107 wiedz\u0119 i umiej\u0119tno\u015bci, kt\u00f3re s\u0105 potem rozwijane w wybranym kierunku zainteresowa\u0144 (np. diagnostyka, terapia, ochrona radiologiczna, biostatystyka). Program tego kierunku umo\u017cliwia zdobycie zar\u00f3wno wiedzy teoretycznej z zakresu przedmiot\u00f3w \u015bcis\u0142ych i technicznych, jak i nabycie umiej\u0119tno\u015bci praktycznych w laboratoriach specjalistycznych z zakresu fizyki j\u0105drowej czy radiochemii oraz podczas zaj\u0119\u0107 praktycznych w Collegium Medicum UJ. Wykorzystanie odpowiednich narz\u0119dzi informatycznych ukierunkowane jest na analiz\u0119 danych medycznych. Szczeg\u00f3lny nacisk k\u0142adziony jest na odpowiednie przygotowanie absolwent\u00f3w w zakresie dozymetrii promieniowania jonizuj\u0105cego i ochrony radiologicznej umo\u017cliwiaj\u0105ce nabycie uprawnie\u0144 inspektora ochrony radiologicznej, niezb\u0119dnych nie tylko w plac\u00f3wkach medycznych, ale tak\u017ce w elektrowniach j\u0105drowych.\n\nStopka\n\n \u00a9 2024 Wydzia\u0142 Fizyki i Informatyki Stosowanej\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://www.fis.agh.edu.pl/kandydaci/fizyka-medyczna", "title": " Fizyka Medyczna -- Wydzia\u0142 Fizyki i Informatyki Stosowanej AGH ", "depth": 3, "duplicate": false, "content_hash": "9086be5af3728a77c6130484994d215c", "word_count": 151, "headings": [{"level": 1, "text": "Fizyka Medyczna"}, {"level": 2, "text": "Stopka"}]}}