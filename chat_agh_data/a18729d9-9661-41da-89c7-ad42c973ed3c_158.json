{"content": "#  CEEPUS (Central European Exchange Program for University Studies) / Centrum Spraw Mi\u0119dzynarodowych AGH\n\nURL: https://www.dwz.agh.edu.pl/index.php?id=8129\nCrawled: 2025-03-19 21:24:48\n\nCEEPUS (Central European Exchange Program for University Studies)\n\nCEEPUS\n \u2013 Central European Exchange Program for University Studies to drugi co do wielko\u015bci w Europie wielostronny program wsp\u00f3\u0142pracy  akademickiej\u00a0 w\u00a0Europie (po programie Erasmus+), w ramach kt\u00f3rego od ponad 30 lat realizowane s\u0105 sta\u017ce mi\u0119dzynarodowe dla student\u00f3w oraz pracownik\u00f3w naukowych i dydaktycznych z pa\u0144stw Europy \u015arodkowo-Wschodniej.\u00a0 Program CEEPUS zosta\u0142 powo\u0142any do \u017cycia w 1993  roku. Obecnie sygnatariuszami Porozumienia s\u0105: Albania, Austria, Bu\u0142garia, Chorwacja, Czarnog\u00f3ra, Czechy, Macedonia, Mo\u0142dawia, Rumunia, Polska, S\u0142owacja, S\u0142owenia, Serbia, W\u0119gry, Bo\u015bnia i Hercegowina oraz Kosowo \u2013uniwersytety w Prisztinie, Prizren i Peja.\nPodstawowym celem Porozumienia CEEPUS jest wspieranie wymiany akademickiej w zakresie kszta\u0142cenia oraz doskonalenia zawodowego student\u00f3w i nauczycieli akademickich. Umo\u017cliwia ono intensyfikacj\u0119 kontakt\u00f3w mi\u0119dzy szko\u0142ami wy\u017cszymi kraj\u00f3w b\u0119d\u0105cych stronami Porozumienia poprzez finansowanie mobilno\u015bci akademickiej.\nDocelowo realizacja podpisanego w roku 2023 Porozumienia CEEPUS IV do roku 2032 stanowi\u0107 b\u0119dzie istotny element wsp\u00f3\u0142pracy pa\u0144stw le\u017c\u0105cych w Europie \u015arodkowej i Po\u0142udniowej, wp\u0142ywaj\u0105c pozytywnie na podniesienie poziomu i jako\u015bci kszta\u0142cenia oraz prowadzonych bada\u0144 naukowych przez wymian\u0119 akademick\u0105 oraz rozw\u00f3j m\u0142odej kadry naukowej.\nProgram CEEPUS oferuje:\n\u2022\u00a0\u00a0\u00a0 stypendia kr\u00f3tkoterminowe w ramach sta\u017cy naukowych w ramach Sieci Akademickich;\n\u2022\u00a0\u00a0\u00a0 stypendia kr\u00f3tkoterminowe w ramach sta\u017cy naukowych \u201eFreemover\u201d;\n\u2022\u00a0\u00a0\u00a0 stypendia kr\u00f3tkoterminowe w ramach szk\u00f3\u0142 letnich i intensywnych kurs\u00f3w.\n\nO stypendia zagraniczne w ramach CEEPUS aplikowa\u0107 mog\u0105:\n\u2022\u00a0\u00a0\u00a0 studenci,\n\u2022\u00a0\u00a0\u00a0 studenci doktoranci,\n\u2022\u00a0\u00a0\u00a0 pracownicy naukowi.\n\nWszelkie procedury, informacje i zasady aplikowania znale\u017a\u0107 mo\u017cna na stronie \nwww.ceepus.info\n.\n\nKONTAKT\nSzczeg\u00f3\u0142owych informacji oraz pomocy w przyst\u0105pieniu do sieci CEEPUS udziela:\n\nPolskie Biuro CEEPUS\n\n mgr Micha\u0142 Skowro\u0144ski \ne-mail:\u00a0 \nceepus(at)nawa.gov.pl\ntelefon: +48 22-390-35-12\n\nhttp://www.ceepus.info/", "metadata": {"url": "https://www.dwz.agh.edu.pl/index.php?id=8129", "title": " CEEPUS (Central European Exchange Program for University Studies) / Centrum Spraw Mi\u0119dzynarodowych AGH", "depth": 3, "duplicate": false, "content_hash": "573218d7b0245988fc083b1aa824335d", "word_count": 253, "headings": [{"level": 1, "text": "CEEPUS (Central European Exchange Program for University Studies)"}, {"level": 1, "text": "KONTAKT"}]}}