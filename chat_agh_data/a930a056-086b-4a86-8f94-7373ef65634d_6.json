{"content": "# Jan Stefan Manitius \u2013 Historia AGH\n\nURL: https://historia.agh.edu.pl/wiki/Jan_Stefan_Manitius\nCrawled: 2025-03-19 21:09:45\n\nJan Stefan Manitius\n\nZ Historia AGH\n\nJan Stefan Manitius\n\nNazwisko\n\nManitius\n\nImi\u0119 / imiona\n\nJan Stefan\n\nTytu\u0142y / stanowiska\n\nProf. zw. mgr  in\u017c.\n\nTytu\u0142y honorowe AGH\n\nZas\u0142u\u017cony dla AGH\n, \nDoktor Honoris Causa AGH\n\nData urodzenia\n\n19 kwietnia 1911\n\nMiejsce urodzenia\n\nZdu\u0144ska Wola\n\nData \u015bmierci\n\n14 czerwca 1996\n\nMiejsce \u015bmierci\n\nKrak\u00f3w\n\nDyscyplina/specjalno\u015bci\n\nelektrotechnika\n, \nautomatyka nap\u0119du\n, \nenergoelektronika\n\nPe\u0142nione funkcje\n\nProrektor AGH (1956-1961)\n\nWydzia\u0142\n\nWydzia\u0142 Elektrotechniki, Automatyki i\u00a0Elektroniki\n\nRok przyznania doktoratu h.c. AGH\n\n1994\n\nPow\u00f3d przyznania doktoratu h.c. AGH\n\nza wybitne osi\u0105gni\u0119cia w\u00a0dziedzinie nauk technicznych, a\u00a0w\u00a0szczeg\u00f3lno\u015bci w\u00a0energoelektronice, automatyce nap\u0119du elektrycznego oraz w\u00a0uznaniu Jego zas\u0142ug w\u00a0organizowaniu i\u00a0rozwoju Wydzia\u0142u Elektrotechniki, Automatyki i\u00a0Elektroniki\n\nOdznaczenia i nagrody\n\nZ\u0142oty Krzy\u017c Zas\u0142ugi\n, \nSrebrny Krzy\u017c Zas\u0142ugi\n, \nKrzy\u017c Komandorski Orderu Odrodzenia Polski\n, \nKrzy\u017c Oficerski Orderu Odrodzenia Polski\n, \nOrder Sztandaru Pracy\n, \nMedal Komisji Edukacji Narodowej\n\nFunkcje\nGdzie\nod\ndo\nDziekan\nWydzia\u0142 Elektryfikacji G\u00f3rnictwa i Hutnictwa\n1952\n1954\nProrektor\nAGH\n1956\n1961\n\nProf. zw. mgr  in\u017c. \nJan Stefan Manitius\n (1911\u20131996)\n\nDyscyplina/specjalno\u015bci: elektrotechnika, automatyka nap\u0119du, energoelektronika\n\nNota biograficzna\n\nUrodzi\u0142 si\u0119 w Zdu\u0144skiej Woli 19 kwietnia 1911 roku. Zmar\u0142 14 czerwca 1996 roku, pochowany w Krakowie na Cmentarzu Rakowickim.\n\nStudia na Wydziale Elektrycznym Politechniki Warszawskiej uko\u0144czy\u0142 w 1935 roku, uzyskuj\u0105c dyplom in\u017cyniera elektryka, ze specjalno\u015bci\u0105 maszyny elektryczne. \n\nTytu\u0142 naukowy profesora nadzwyczajnego uzyska\u0142 w 1954 roku, profesora zwyczajnego w 1964 roku.\n\nW latach 1936-1939 pracowa\u0142 w Pa\u0144stwowych Zak\u0142adach Tele- i Radio-technicznych w Warszawie, zajmuj\u0105c si\u0119 g\u0142\u00f3wnie maszynami elektrycznymi do zasilania du\u017cych radiostacji. Opracowa\u0142 w\u00f3wczas szereg oryginalnych konstrukcji maszyn, kt\u00f3re nast\u0119pnie zosta\u0142y opatentowane. Po wybuchu wojny zosta\u0142 ewakuowany wraz z cz\u0119\u015bci\u0105 za\u0142ogi PZTiR do Rumunii. Stamt\u0105d przedosta\u0142 si\u0119 do Francji, gdzie otrzyma\u0142 przydzia\u0142 do 2 Dywizji Strzelc\u00f3w Pieszych Armii Polskiej. Podczas internowania w Szwajcarii zosta\u0142 przydzielony do obozu uniwersyteckiego w Winterthur, gdzie pod opiek\u0105 Politechniki w Zurichu zorganizowano kszta\u0142cenie internowanych \u017co\u0142nierzy. Sprawowa\u0142 tam funkcj\u0119 asystenta maszyn elektrycznych (1940-1941) przy szwajcarskim wyk\u0142adowcy na Wydziale Elektrotechniki. W latach 1941-1942 prowadzi\u0142 wyk\u0142ady z teorii maszyn komutatorowych i transformator\u00f3w oraz \u0107wiczenia z konstrukcji transformator\u00f3w. Wsp\u00f3\u0142pracowa\u0142 ponadto z Katedr\u0105 Maszyn Elektrycznych Politechniki w Zurichu jako asystent wolontariusz wykonuj\u0105c prace badawcze z dziedziny teorii maszyn elektrycznych.\n\nW 1945 roku powr\u00f3ci\u0142 do Polski i obj\u0105\u0142 stanowisko starszego asystenta, a od 1947 roku - adiunkta w Katedrze Budowy Maszyn Elektrycznych Politechniki \u015al\u0105skiej w Gliwicach. Jednocze\u015bnie (1946-1947) pracowa\u0142 w Biurze Projekt\u00f3w Maszyn Elektrycznych w Katowicach na stanowisku kierownika Dzia\u0142u Studi\u00f3w. W 1948 roku zosta\u0142 kierownikiem Dzia\u0142u Elektrycznego Biura Projekt\u00f3w Urz\u0105dze\u0144 Hutniczych \"Biprohut\" w Zabrzu. Zorganizowa\u0142 w\u00f3wczas \u015bcis\u0142\u0105 wsp\u00f3\u0142prac\u0119 tej jednostki z Katedr\u0105 Budowy Maszyn Elektrycznych Politechniki \u015al\u0105skiej.\n\nOd 1952 roku zwi\u0105zany z Akademi\u0105 G\u00f3rniczo-Hutnicz\u0105 w Krakowie, gdzie zorganizowa\u0142 Katedr\u0119 Elektrotechniki Hutniczej oraz \nWydzia\u0142 Elektryfikacji G\u00f3rnictwa i Hutnictwa\n, kt\u00f3rego zosta\u0142 pierwszym dziekanem (1952-1954). W latach 1956-1961 pe\u0142ni\u0142 te\u017c funkcj\u0119 Prorektora ds. Nauczania AGH. By\u0142 organizatorem i d\u0142ugoletnim dyrektorem Instytutu Automatyki Nap\u0119du i Urz\u0105dze\u0144 Przemys\u0142owych AGH. \n\nW 1981 roku odszed\u0142 na emerytur\u0119.\n\nPiastowa\u0142 liczne funkcje w centralnych organach naukowych jako: przewodnicz\u0105cy Komisji G\u0142\u00f3wnej w Komitecie Nauki i Techniki (1968-1972), przewodnicz\u0105cy Zespo\u0142u Struktur i Program\u00f3w w Radzie G\u0142\u00f3wnej Szkolnictwa Wy\u017cszego Nauki i Techniki (1971-1973) oraz  przewodnicz\u0105cy Zespo\u0142u Dydaktyczno-Wychowawczego Elektrotechniki przy Ministerstwie Nauki Szkolnictwa Wy\u017cszego i Techniki (1962-1972).\n\nAutor publikacji naukowych po\u015bwi\u0119conych problematyce dotycz\u0105cej teorii uk\u0142ad\u00f3w elektromechanicznych i sterowania z zastosowaniem energoelektroniki. Do najwa\u017cniejszych jego publikacji ksi\u0105\u017ckowych nale\u017c\u0105:\nNap\u0119dy elektryczne maszyn wyci\u0105gowych, 1957.\nHutnicze nap\u0119dy elektryczne. T. 1, Teoretyczne podstawy nap\u0119du (1963). T. 2, Automatyka nap\u0119d\u00f3w (1972). Projektowanie przekszta\u0142tnik\u00f3w tyrystorowych (1974).\nAutor ponad 35 artyku\u0142\u00f3w naukowych oraz ponad 50-ciu patent\u00f3w i zastrze\u017ce\u0144 patentowych w latach 1964-1982. Promotor 12 rozpraw doktorskich.\n\nSzczeg\u00f3lnie zas\u0142u\u017cony w dziedzinie przekszta\u0142tnikowych nap\u0119d\u00f3w elektrycznych. Stworzy\u0142 naukowe podstawy tych nap\u0119d\u00f3w i zapewni\u0142 przemys\u0142owe wdro\u017cenia wielu nowatorskich rozwi\u0105za\u0144. Zdobyte do\u015bwiadczenie w dziedzinie teorii i projektowania, zaowocowa\u0142o wieloma nowatorskimi rozwi\u0105zaniami uk\u0142ad\u00f3w sterowania i regulacji nap\u0119d\u00f3w elektrycznych w polskim hutnictwie. Podczas budowy Huty im. Lenina zosta\u0142 powo\u0142any na technicznego doradc\u0119 Dyrekcji. Jego konsultacje i ekspertyzy by\u0142y cenione w ca\u0142ej Polsce. Nauczyciel i wychowawca wielu pokole\u0144 in\u017cynier\u00f3w i pracownik\u00f3w naukowych.\n\nCz\u0142onek Stowarzyszenia Elektryk\u00f3w Polskich (od 1950 roku), cz\u0142onek Ko\u0142a SEP nr 16 przy AGH, cz\u0142onek Zarz\u0105du Oddzia\u0142u Krakowskiego SEP (1960-1965).\n\nCz\u0142onek Komitetu Elektrotechniki PAN oraz licznych rad naukowych instytut\u00f3w naukowo-badawczych. Przez wiele lat przewodnicz\u0105cy Rady Nadzorczej Instytutu Fizyki i Techniki J\u0105drowej AGH. Doktor honoris causa AGH (1994).\n\nOdznaczenia i nagrody\n\nZ\u0142oty Krzy\u017c Zas\u0142ugi\n, \nSrebrny Krzy\u017c Zas\u0142ugi\n, \nKrzy\u017c Oficerski Orderu Odrodzenia Polski\n, \nKrzy\u017c Komandorski Orderu Odrodzenia Polski\n, \nOrder Sztandaru Pracy\n, \nMedal Komisji Edukacji Narodowej\n, tytu\u0142: Zas\u0142u\u017cony Nauczyciel PRL, tytu\u0142 honorowy: Zas\u0142u\u017cony dla AGH, Nagroda Pa\u0144stwowa Zespo\u0142owa II stopnia, liczne Nagrody Rektora za dzia\u0142alno\u015b\u0107 naukow\u0105 i dydaktyczn\u0105, Srebrne i Z\u0142ote Odznaczenie Honorowe SEP, Z\u0142ota Odznaka Honorowa NOT, Medal im. prof. M. Po\u017caryskiego, tytu\u0142: Zas\u0142u\u017cony Senior SEP, godno\u015b\u0107 cz\u0142onka honorowego SEP\n\n\u0179r\u00f3d\u0142a do biogramu\n\nKsi\u0105\u017cki\n\n100 lat AGH\u00a0: twarze wydzia\u0142u w latach 1952-2018. Krak\u00f3w 2019, s. 125-138, [foto]\n\nInformator nauki polskiej, 1995/96. T. 4: Ludzie nauki. Wyd. 26. Warszawa1996, s. 408\n\nKto jest kim w Polsce\u00a0: informator biograficzny. Red. L. Mackiewicz, A. \u017bo\u0142na. Ed. 3. Warszawa 1993, s. 435\n\nMitkowski W.: Kronika Wydzia\u0142u Elektrotechniki, Automatyki, Informatyki i Elektroniki AGH. Krak\u00f3w 2002, s. 65-70, [foto]\n\nNon omnis moriar\u2026\u00a0: groby profesor\u00f3w AGH Cmentarz Rakowicki. Z. 2019. Oprac. H. Sie\u0144ski. Krak\u00f3w 2019, s. 133-135, [foto]\n\nPolacy zas\u0142u\u017ceni dla elektryki\u00a0: pocz\u0105tki elektrotechnicznego szkolnictwa wy\u017cszego, pionierzy elektryki. Pod red. J. Hickiewicza. Warszawa\u00a0; Gliwice\u00a0; Opole 2009, s. 489-495, [foto]\n\nPostaci AGH  we wspomnieniach i anegdotach. Red. E. Konieczna. Krak\u00f3w [2008], s. 86-90, [foto]\n\nProfesor Kazimierz Bisztyga\u00a0: (1922-2010)\u00a0: wychowawca wielu pokole\u0144 in\u017cynier\u00f3w elektryk\u00f3w, autorytet w dziedzinie nap\u0119d\u00f3w elektrycznych i dzia\u0142acz stowarzyszeniowy. Red. J. Strza\u0142ka. Krak\u00f3w 2022, s. 169-172, [foto]\n\nS\u0142ownik biograficzny technik\u00f3w polskich. Z. 17. Red. J. Pi\u0142atowicz. Warszawa 2006, s. 99-102, [foto]\n\nS\u0142ownik biograficzny zas\u0142u\u017conych elektryk\u00f3w krakowskich. Cz. 1. Pod red. J. Strza\u0142ki. Krak\u00f3w 2009, s. 125-128, [foto]\n\n100 lat Oddzia\u0142u Krakowskiego Stowarzyszenia Elektryk\u00f3w Polskich\u00a0: 1919-2019. Oprac. J.  Strza\u0142ka. Krak\u00f3w 2019, s 44, [foto]\n\nTwarze Wydzia\u0142u w latach 1952-2012. Red. J. Kajda\u0144ski, M. Czekaj. [Krak\u00f3w] 2012, s. 105-118, [foto]\n\nWho is who absolwent\u00f3w Wydzia\u0142u Elektrotechniki, Automatyki i Elektroniki [AGH]\u00a0: [w 45 lecie Wydzia\u0142u 1952-1997]. Krak\u00f3w 1999, s. 10, 13, [foto]\n\nWho is who? elitarnego Wydzia\u0142u Elektrycznego AGH. Red. i uk\u0142ad albumu J. Czajkowski, Z. K. Witek. Krak\u00f3w 2002, s. 10, 300, [foto]\n\nWielka Ksi\u0119ga 85-lecia Akademii G\u00f3rniczo-Hutniczej. [Oprac.] zesp\u00f3\u0142 aut. K. Piko\u0144 (red. naczelny), A. Soko\u0142owska (dyrektor projektu), K. Piko\u0144. Gliwice 2004, s. 221-222, [foto]\n\nZ dziej\u00f3w Akademii G\u00f3rniczo-Hutniczej w Krakowie w latach 1919-1967. Oprac. J. Sulima-Samuj\u0142\u0142o oraz zesp\u00f3\u0142 aut. Krak\u00f3w 1970, s. 624-625 (Wydawnictwa Jubileuszowe 1919-1969)\n\nZygmunt H.: S\u0142ownik biograficzny zas\u0142u\u017conych elektryk\u00f3w krakowskich. Cz. I. Krak\u00f3w 2009, s. 125-128\n\nArtyku\u0142y\n\nBisztyga K.: Jubileusz Profesora Jana Manitiusa. \nZeszyty Naukowe. Akademia G\u00f3rniczo-Hutnicza\n\u00a0; nr  915. [Seria ] \nElektrotechnika\n 1982, T. 1, z. 2, s. 5-7, [foto]\n\nBisztyga K.: Prof. Jan Manitius. Jubileusze. \nPrzegl\u0105d Elektrotechniczny\n 1981, R. 57, nr 6, s. 250\n\nBisztyga K.: Profesorowi Janowi Manitiusowi\u00a0: znani i lubiani w AGH... czyli uczeni i o uczonych. \nBiuletyn Informacyjny Pracownik\u00f3w AGH\n 1994, nr 10-11, s. 18\n\nBiuletyn Rektora\n [\nAGH\n] 1991, 1 maja, s. 2-3\n\nCie\u015bla A.: 60 lat Wydzia\u0142u Elektrotechniki, Automatyki, Informatyki i Elektroniki. \nBiuletyn AGH\n 2012, nr 54/55, s. 28-29, [foto]\n\nDoktoraty honoris causa. \nBiuletyn Informacyjny Pracownik\u00f3w AGH\n 1994, nr 5, s. 16-18\n\nEngel Z. W.: P\u00f3\u0142wiecze dzia\u0142alno\u015bci Wydzia\u0142u In\u017cynierii Mechanicznej i Robotyki AGH. \nBiuletyn Informacyjny Pracownik\u00f3w AGH\n 2002, nr 108, s. 6-10\n\nKonieczna E.: Postaci AGH we wspomnieniach i anegdotach\u00a0: Prof. Jan Manitius. \nMiesi\u0105c w Krakowie\n 2009, nr 5, s. 51-52, [foto] [wspominaj\u0105: M. Tondos, P. Ma\u0107ko, H. Zygmunt, A. Manitius, A. Manitius]\n\nKozio\u0142 R.: Wybitni elektrycy\u00a0: [Jan Manitius]. \nJako\u015b\u0107 i U\u017cytkowanie Energii Elektrycznej\n 1996, T. 2, z. 1, s. 61-63, [foto]\n\nMitkowski W.: Kronika wydarze\u0144 [Wydzia\u0142u Elektrotechniki, Automatyki, Informatyki i Elektroniki AGH]. \nBiuletyn Informacyjny Pracownik\u00f3w AGH\n 2002, nr 111, s. 16-18\n\nPodrzucki C.: Konwent Senior\u00f3w AGH w dw\u00f3ch ostatnich kadencjach swej dzia\u0142alno\u015bci. \nBiuletyn Informacyjny Pracownik\u00f3w AGH\n 2001, nr 90, s. 7-8\n\nSie\u0144ski H.: Cz\u0142onkowie Honorowi Stowarzyszenia Wychowank\u00f3w AGH. Zas\u0142u\u017ceni dla Akademii G\u00f3rniczo-Hutniczej\u00a0: tablice - pami\u0119\u0107 wiecznie \u017cywa - cz 14. \nBiuletyn AGH\n 2014, nr 78-79, s. 34-35\n\nZygmunt H.: Wspomnienia po\u015bmiertne\u00a0: prof. Jan Manitius 1911-1996. \nPrzegl\u0105d Elektrotechniczny\n 1997, [nr] 2, s. 52-53, [foto]\n\nInne\n\nNa podstawie materia\u0142\u00f3w Sekretariatu Prorektora ds. Og\u00f3lnych AGH\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Jan_Stefan_Manitius&oldid=84091\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/wiki/Jan_Stefan_Manitius", "title": "Jan Stefan Manitius \u2013 Historia AGH", "depth": 2, "duplicate": false, "content_hash": "673380091c6d72f9f5d6f98d102ec4e4", "word_count": 1364, "headings": [{"level": 1, "text": "Jan Stefan Manitius"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}