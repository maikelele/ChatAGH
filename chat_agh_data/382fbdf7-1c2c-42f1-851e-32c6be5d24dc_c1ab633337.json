{"metadata": {"url": "https://www.miasteczko.agh.edu.pl/ciekawostki.html", "title": "Miasteczko Studenckie AGH - Ciekawostki", "depth": 1, "duplicate": false, "content_hash": "f18163afe4b92ac824f25f52e26a1023", "word_count": 195, "headings": [{"level": 1, "text": "Ciekawostki"}, {"level": 1, "text": "Juwenalia"}]}, "content": "# Miasteczko Studenckie AGH - Ciekawostki\n\nURL: https://www.miasteczko.agh.edu.pl/ciekawostki.html\nCrawled: 2025-03-20 00:54:13\n\nCiekawostki\n\nNikogo nie zaskoczy wiadomo\u015b\u0107, i\u017c wi\u0119kszo\u015b\u0107 naszych Mieszka\u0144c\u00f3w pochodzi z po\u0142udniowych rejon\u00f3w Polski, jednak \u015bmia\u0142o mo\u017cna powiedzie\u0107, \u017ce na MS znajdziemy \u2018ambasador\u00f3w\u2019 z wszystkich cz\u0119\u015bci naszego kraju. Mieszkaj\u0105 u nas studenci z Torunia, Bia\u0142egostoku, Gda\u0144ska, Gorzowa Wielkopolskiego, Szczecina, Suwa\u0142k, Warszawy, \u0141odzi, Wa\u0142brzycha i Lublina \u2013 wymienia\u0107 mo\u017cna bez ko\u0144ca, faktem jest, \u017ce na Miasteczku z \u0142atwo\u015bci\u0105 mo\u017cna znale\u017a\u0107 przyjaci\u00f3\u0142 z ka\u017cdego zak\u0105tka Polski.\n\nPodczas gdy 35% student\u00f3w AGH to kobiety, na Miasteczku Panie radz\u0105 sobie jeszcze lepiej \u2013 prawie 40% naszych mieszka\u0144c\u00f3w to p\u0142e\u0107 pi\u0119kna. Najwi\u0119cej reprezentantek maj\u0105 studentki WGGiO\u015a: ponad 4% spo\u015br\u00f3d wszystkich lokator\u00f3w to geolo\u017cki. Kolejn\u0105 najliczniejsz\u0105 grup\u0105 dziewcz\u0105t s\u0105 studentki Wydzia\u0142u Energetyki, a zaszczytne trzecie miejsce przypada Paniom z Wydzia\u0142u G\u00f3rnictwa i Geoin\u017cynierii. Najmniej mieszkanek jest z Wydzia\u0142u Odlewnictwa (ok. 0,7%) \u2013 w przysz\u0142ym roku liczymy na wi\u0119cej! Najwi\u0119ksz\u0105 m\u0119sk\u0105 grup\u0119 na Miasteczku stanowi\u0105 studenci WIMiR - prawie 10% spo\u015br\u00f3d wszystkich mieszka\u0144c\u00f3w.\n\nJuwenalia\n\nPodczas Juwenali\u00f3w Miasteczko Studenckie AGH zamienia si\u0119 w jeden ogromny plac grillowy, kt\u00f3ry przyci\u0105ga student\u00f3w wszystkich uczelni Krakowa. Blisko\u015b\u0107 akademik\u00f3w oraz najwa\u017cniejszych scen koncertowych Juwenali\u00f3w Krakowskich (Strefy Pla\u017ca AGH, Klubu Studio i sceny pod Klubem \u017baczek), sprawia, \u017ce w Juwenalia Miasteczko staje si\u0119 epicentrum studenckich spotka\u0144 w plenerze."}