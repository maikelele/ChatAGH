{"content": "28\nsierpie\u0144\u2013wrzesie\u0144 2021 nr 161\u2013162 pRAcoWNIc Y\n28 sierpie\u0144\u2013wrzesie\u0144 2021 nr 161\u2013162Walery Goetel urodzi\u0142 si\u0119 14 kwiet -\nnia 1889 roku w Suchej (obecnie \nSucha Beskidzka) w rodzinie \npracownika kolei. Kilka lat p\u00f3\u017aniej \nrodzina przeprowadzi\u0142a si\u0119 do Kra-\nkowa. W 1896 roku umar\u0142 ojciec, co \npogorszy\u0142o jej sytuacj\u0119 materialn\u0105. \nCzytaj\u0105c wspomnienia i publikacje \npo\u015bwi\u0119cone profesorowi \u0142atwo \nzauwa\u017cy\u0107, \u017ce wszystko zawdzi\u0119cza\u0142 \nmatce, osobie niezwykle zaradnej \ni operatywnej, kt\u00f3rej przy\u015bwieca\u0142 \njeden cel \u2013 wykszta\u0142ci\u0107 syn\u00f3w. \nJego bratem by\u0142 Ferdynand \u2013 uro-\ndzony 15 maja 1890 roku \u2013 prozaik, \ndramatopisarz, publicysta, scena-\nrzysta i dzia\u0142acz polityczny. Walery \ndo szko\u0142y powszechnej ucz\u0119szcza\u0142 \ndo zak\u0142adu \u015bw. Barbary, na Ma\u0142ym \nRynku, kt\u00f3r\u0105 uko\u0144czy\u0142 z wyr\u00f3\u017cnie-\nniem. Nast\u0119pnie rozpocz\u0105\u0142 nauk\u0119 \nw Gimnazjum \u015bw. Anny (obecnie Bart\u0142omieja \nNowodworskiego). W szkole tej uczy\u0142o wielu na-\nuczycieli znaj\u0105cych Tatry i to dzi\u0119ki nim pojawi\u0142o \nsi\u0119 zafascynowanie g\u00f3rami. W swoim pami\u0119t -\nniku odnotowa\u0142, \u017ce od trzynastego roku \u017cycia \u2013 \n1902 roku \u2013 systematycznie kszta\u0142ci\u0142 sw\u00f3j charak -\nter. To przede wszystkim zdecydowa\u0142o, i\u017c p\u00f3\u017aniej \nby\u0142 niezwykle konsekwentny w osi\u0105ganiu cel\u00f3w, \njakie sobie stawia\u0142. Trudne warunki materialne \nspowodowa\u0142y, \u017ce a\u017c do uko\u0144czenia studi\u00f3w mu-\nsia\u0142 sam troszczy\u0107 si\u0119 o swoje utrzymanie, udzie-\nlaj\u0105c korepetycji. Latem 1907 roku uzyska\u0142 matur\u0119 \ni podj\u0105\u0142 studia w zakresie geologii i paleontologii \nna Uniwersytecie Jagiello\u0144skim. Studiowa\u0142 w la-\ntach 1907\u20131910 i mia\u0142 nieprawdopodobne warunki \ndo samorealizacji dzi\u0119ki znakomitej atmosferze, \nkt\u00f3r\u0105 wytworzyli kierownicy katedr: mineralogii \ni petrografii oraz geologii i paleontologii. Jego mi-\nstrzami byli profesorowie: W\u0142adys\u0142aw Szajnocha \ni J\u00f3zef Morozewicz. Przez ca\u0142y okres studi\u00f3w bar -\ndzo troszczy\u0142 si\u0119 o sprawno\u015b\u0107 fizyczn\u0105. Lubi\u0142 nie \ntylko sporty g\u00f3rskie, ale r\u00f3wnie\u017c i wio\u015blarstwo. \nSporty te nie tylko uprawia\u0142, lecz i propagowa\u0142 \nw krakowskim Akademickim Zwi\u0105zku Sportowym, \nkt\u00f3rego by\u0142 wsp\u00f3\u0142za\u0142o\u017cycielem w 1909 roku. Od pierwszego pobytu w Zakopanem, w 1905 roku, \nuleg\u0142 magii Tatr. Coraz cz\u0119\u015bciej w nich przebywa\u0142 \ni rozpocz\u0105\u0142 czynnie uprawia\u0107 taternictwo, narciar -\nstwo g\u00f3rskie i inne sporty, kt\u00f3re przygotowywa\u0142y \ngo do przysz\u0142ych bada\u0144 terenowych. Stawa\u0142 si\u0119 \nzami\u0142owanym taternikiem i uczestniczy\u0142 w wielu \nwyprawach w Tatry. Wraz z grup\u0105 krakowskich \nkoleg\u00f3w za\u0142o\u017cy\u0142 \u201eKlub Kilimand\u017caro\u201d i bra\u0142 udzia\u0142 \nw pierwszym zimowym wej\u015bciu na Mnicha. Stop-\nniowo rozwija\u0142o si\u0119 jego zainteresowanie budow\u0105 \ngeologiczn\u0105 Tatr. Problematyce tej po\u015bwi\u0119ci\u0142 \nnast\u0119pne lata pracy.\nW latach 1910\u20131913 kontynuowa\u0142 studia na Uni-\nwersytecie Wiede\u0144skim. Tam te\u017c mia\u0142 mo\u017cliwo\u015b\u0107 \nkontaktu z jednym z najwi\u0119kszych \u00f3wczesnych \ngeolog\u00f3w \u2013 Edwardem Suessem. Bezpo\u015brednim \nuniwersyteckim opiekunem Goetla by\u0142 Wiktor \nUhlig \u2013 austriacki paleontolog i geolog, profe-\nsor politechniki w Pradze oraz Uniwersytetu \nWiede\u0144skiego. Pierwszy rok studi\u00f3w we Wiedniu \nzak\u0142\u00f3ci\u0142o z\u0142amanie nogi w trakcie wyprawy nar -\nciarskiej. Co najmniej od wakacji 1911 roku w Ta-\ntrach zbiera\u0142 materia\u0142y do pracy doktorskiej, kt\u00f3r\u0105 \nwtedy zamyka\u0142o si\u0119 studia wy\u017csze na wydzia\u0142ach \nfilozoficznych uniwersytet\u00f3w Austro-W\u0119gier. Wte-\ndy te\u017c \u2013 w wydawanym we Lwowie czasopi\u015bmie \n\u201eKosmos\u201d \u2013 og\u0142osi\u0142 sw\u00f3j pierwszy artyku\u0142 naukowy \n\u201eTymczasowa wzmianka o recie tatrza\u0144skim\u201d. \nWszystko wskazywa\u0142o na to, \u017ce w lecie 1912 roku \nuzyska upragniony stopie\u0144 doktorski i b\u0119dzie \nm\u00f3g\u0142 wr\u00f3ci\u0107 do kraju. Tymczasem nadarzy\u0142a si\u0119 \nokazja towarzyszenia wyprawie badawczej na \nKaukaz, gdzie na zlecenie londy\u0144skiego Towarzy-\nstwa \u201eGruzia-Oil-Syndicat\u201d prowadzi\u0142 rozpoznanie \nteren\u00f3w naftono\u015bnych. Wr\u00f3ci\u0142 po kilku miesi\u0105cach \ni 24 maja 1913 roku uzyska\u0142 doktorat z geologii \ni paleontologii. Tematem doktoratu by\u0142 reglowy \nretyk tatrza\u0144ski.\nDo Galicji wr\u00f3ci\u0142 w po\u0142owie 1913 roku. Tezy pracy \ndoktorskiej poszerzy\u0142 po studiach prowadz\u0105c \nprace badawczo-terenowe w Tatrach i innych \nmasywach wewn\u0119trznych Karpat. By\u0142 wtedy asy-\nstentem profesora W. Szajnochy w Uniwersytecie \nJagiello\u0144skim. W 1917 roku uzyska\u0142 na tej uczelni \nhabilitacj\u0119 na podstawie rozprawy \u201eDie rh\u00e4tische \nStufe und der unterste Lias der subtatrische Zone Poczet rektor\u00f3w Akademii G\u00f3rniczej i Akademii G\u00f3rniczo-Hutniczej \u2013 cz\u0119\u015b\u0107 IX\nWalery Goetel \u2013  \nRektor w latach  \n1939\u20131950Hieronim Sie\u0144ski  \nBiblioteka G\u0142\u00f3wna AGH\nRektor Walery Goetel fot. arch. BG AGH\nStudiowa\u0142 w latach 1907\u20131910 \ni mia\u0142 nieprawdopodobne \nwarunki do samorealizacji \ndzi\u0119ki znakomitej atmos-\nferze, kt\u00f3r\u0105 wytworzyli \nkierownicy katedr: mine-\nralogii i petrografii oraz \ngeologii i paleontologii. Jego \nmistrzami byli profesorowie: \nW\u0142adys\u0142aw Szajnocha i J\u00f3zef \nMorozewicz. \n\n29 Biuletyn AGHpRAcoWNIc Y   \nin Tatra\u201d. Po jej zatwierdzeniu w 1918 roku wyk\u0142a-\nda\u0142 na UJ geologi\u0119 dla przyrodnik\u00f3w i rolnik\u00f3w. \nNiezale\u017cnie od tego prowadzi\u0142 badania karpackich \nteren\u00f3w naftowych na zlecenie r\u00f3\u017cnych sp\u00f3\u0142ek \neksploatacyjnych.\nW 1920 roku \u2013 na wniosek profesor\u00f3w W. Szaj-\nnochy i J. Morozewicza \u2013 Komitet Organizacyjny \nAkademii G\u00f3rniczej powo\u0142a\u0142 go na kierownika \nZak\u0142adu Geologii i Paleontologii AG. Profesorem \nnadzwyczajnym zosta\u0142 w 1920 roku. 23 grudnia \n1922 roku Prezydent Rzeczypospolitej mianowa\u0142 \ngo profesorem zwyczajnym. Wtedy te\u017c zosta\u0142 \nkierownikiem Zak\u0142adu Geologii Og\u00f3lnej i kierowa\u0142 \nnim a\u017c do przej\u015bcia na emerytur\u0119 w 1960 roku. \nSwoj\u0105 dzia\u0142alno\u015b\u0107 dydaktyczn\u0105 rozpocz\u0105\u0142 w bardzo \ntrudnych warunkach lokalowych. Przez kilka lat \nmusia\u0142 korzysta\u0107 z pomieszcze\u0144 udost\u0119pnianych \nakademii przez Gabinet Geologiczny UJ. Stop-\nniowo, dzi\u0119ki du\u017cej zapobiegliwo\u015bci i talentowi \norganizacyjnemu, kierowany przez niego zak\u0142ad \npozyskiwa\u0142 asystent\u00f3w i niezb\u0119dny sprz\u0119t. Dopie-\nro w 1930 roku uzyska\u0142 sta\u0142e miejsce w nowym \nbudynku akademii przy alei Mickiewicza. Nadmiar \nzaj\u0119\u0107 zwi\u0105zanych z organizowaniem pracy zak\u0142adu \ni z dzia\u0142alno\u015bci\u0105 na Podhalu utrudnia\u0142 profesorowi \nintensywne kontynuowanie bada\u0144 naukowych. \nZainteresowania jego koncentrowa\u0142y si\u0119 nadal \ng\u0142\u00f3wnie na serii reglowej Tatr. Wsp\u00f3lnie z F. Ra-\nbowskim i S. Soko\u0142owskim opublikowa\u0142 w latach \n1925\u20131929 szczeg\u00f3\u0142ow\u0105 map\u0119 geologiczn\u0105 \ni przekroje oraz kilka prac, wyja\u015bniaj\u0105cych bardzo \nskomplikowan\u0105 struktur\u0119 p\u0142aszczowiny reglowej \nTatr. Wyniki tych bada\u0144 w znacznym stopniu \nzachowa\u0142y swoj\u0105 aktualno\u015b\u0107 i sta\u0142y si\u0119 podstaw\u0105 \ndla studi\u00f3w geologicznych, prowadzonych przez \nnast\u0119pne pokolenia geolog\u00f3w.\nCoraz bardziej jego uwag\u0119 przyci\u0105ga\u0142y zagadnie-\nnia zwi\u0105zane z ochron\u0105 przyrody, a zw\u0142aszcza idea \ntworzenia park\u00f3w narodowych w Tatrach i Pie-\nninach. Ju\u017c od 1923 roku, jako profesor Akademii \nG\u00f3rniczej, a zarazem czynny dzia\u0142acz w zakresie \nturystyki i ochrony przyrody, uczestniczy\u0142 w wielu \nkongresach mi\u0119dzynarodowych i podejmowa\u0142 \ndu\u017co podr\u00f3\u017cy naukowych.\nPraca profesora w akademii by\u0142a w okresie mi\u0119-\ndzywojennym bardzo r\u00f3\u017cnorodna i absorbuj\u0105ca. \nW latach 1924\u20131938 by\u0142 Kuratorem Stowarzyszenia \nStudent\u00f3w AG, przyczyniaj\u0105c si\u0119 walnie do \u015bwiet -\nnego rozwoju tej organizacji. 4 czerwca 1929 roku \nzosta\u0142 wybrany prodziekanem Wydzia\u0142u G\u00f3rni-\nczego. 2 czerwca 1930 roku obj\u0105\u0142 urz\u0105d dziekana \ntego wydzia\u0142u i sprawowa\u0142 go do 1934 roku. Przez \nnast\u0119pne lata by\u0142 delegatem Wydzia\u0142u G\u00f3rniczego \ndo Senatu akademii.\n24 maja 1933 roku zosta\u0142 wybrany na rektora, \njednak wyb\u00f3r ten nie zosta\u0142 zatwierdzony przez \nMinisterstwo Wyzna\u0144 Religijnych i O\u015bwiecenia \nPublicznego. Przyczyn\u0105 takiego obrotu sprawy by\u0142y pogl\u0105dy profesora w sprawach polityki za-\ngranicznej, szczeg\u00f3lnie propagowanej przez niego \nwsp\u00f3\u0142pracy polsko-czechos\u0142owackiej. W latach \n1937\u20131939 by\u0142 prorektorem. Po raz kolejny rekto-\nrem zosta\u0142 wybrany na rok akademicki 1938/1939. \nWyb\u00f3r ten zosta\u0142 ostatecznie zatwierdzony przez \nMinisterstwo WRiOP, jednak\u017ce ze wzgl\u0119du na r\u00f3\u017c -\nnice pogl\u0105d\u00f3w na sprawy uczelni mi\u0119dzy wybra-\nnym rektorem a ministerstwem, obowi\u0105zki rektora \nw roku akademickim 1938/1939 pe\u0142ni\u0142 nada\u0142 prof. \nW\u0142adys\u0142aw Takli\u0144ski. W nast\u0119pnym roku sytuacja \nsi\u0119 powt\u00f3rzy\u0142a. Rektorem na rok akademicki \n1939/1940 i 1940/1941 zosta\u0142 wybrany ponownie \nprzez Senat AG prof. dr Walery Goetel i wyb\u00f3r \nten zosta\u0142 zatwierdzony dekretem Prezydenta \nRzeczypospolitej Ignacego Mo\u015bcickiego i Ministra \nWRiOP Wojciecha \u015awi\u0119tos\u0142awskiego 22 czerwca \n1939 roku. Tu\u017c przed wybuchem II wojny \u015bwia-\ntowej odebra\u0142 w Warszawie nominacj\u0119 rektor -\nsk\u0105 i 31 sierpnia mia\u0142 oficjalnie przej\u0105\u0107 funkcj\u0119 \nrektora. Prac\u0119 na tym stanowisku podj\u0105\u0142 w dniu \nfot. archiwum SW AGH\nProfesor Walery Goetel - \nprzewodnicz\u0105cy Stowarzyszenia \nWychowank\u00f3w AGH - na \nzje\u017adzie absolwent\u00f3w AG, kt\u00f3rzy \nrozpocz\u0119li studia w 1919 roku \u2013 \n1966 r.\nfot. archiwum SW AGHUroczysto\u015bci jubileuszowe \n50-lecia AGH, 1969 r.  \nProf. W. Goetel w \u015brodku \npierwszego rz\u0119duPoczet rektor\u00f3w Akademii G\u00f3rniczej i Akademii G\u00f3rniczo-Hutniczej \u2013 cz\u0119\u015b\u0107 IX\nWalery Goetel \u2013  \nRektor w latach  \n1939\u20131950\n\n30\nsierpie\u0144\u2013wrzesie\u0144 2021 nr 161\u2013162WAlERY goETEl \u2013 R EkToR W lATA ch 1939\u20131950\nwybuchu drugiej wojny \u015bwiatowej i rozpocz\u0105\u0142 od \newakuacji do Brze\u017can na wsch\u00f3d, najcenniejszych \ndokument\u00f3w. Ewakuacja ta okaza\u0142a si\u0119 d\u0142u\u017csza \nni\u017c s\u0105dzono.\nDo Krakowa powr\u00f3ci\u0142 7 listopada 1939 roku, dzie\u0144 \npo aresztowaniach w \u201eSoneraktion Krakau\u201d. Przez \npewien czas si\u0119 ukrywa\u0142. Lata wojny i okupa-\ncji stworzy\u0142y dla czynnego, pe\u0142nego inicjatywy \ni idea\u0142\u00f3w profesora trudn\u0105 sytuacj\u0119 i skierowa\u0142y \njego dzia\u0142alno\u015b\u0107 na nowe kierunki. Jako rektor \nAG z pe\u0142nym po\u015bwi\u0119ceniem zaj\u0105\u0142 si\u0119 ratowaniem \nmaj\u0105tku uczelni. W 1940 roku podj\u0105\u0142 inicjatyw\u0119 \nza\u0142o\u017cenia, za zgod\u0105 w\u0142adz niemieckich, \u015bredniej \nPa\u0144stwowej Szko\u0142y Technicznej G\u00f3rniczo-Hut -\nniczo-Mierniczej, z personelem nauczaj\u0105cym \npochodz\u0105cym g\u0142\u00f3wnie ze szk\u00f3\u0142 wy\u017cszych Krakowa \ni zosta\u0142 jej dyrektorem. Mie\u015bci\u0142a si\u0119 ona w bu-\ndynku akademii na Krzemionkach. Prowadzono \nw niej jednocze\u015bnie wyk\u0142ady kursowe konspi-\nracyjnej Akademii G\u00f3rniczej. Tam\u017ce, znowu \nz jego inicjatywy, w 1942 roku zorganizowano na \nKrzemionkach plac\u00f3wk\u0119 badawcz\u0105 \u2013 Pa\u0144stwo-wy Zak\u0142ad Badania Materia\u0142\u00f3w, jako krakowsk\u0105 \nfili\u0119 instytutu berli\u0144skiego. W plac\u00f3wkach tych \nbardzo cz\u0119sto dokonywano rewizji, dlatego te\u017c \nprzestrzegano jednej zasady, \u017ce konspiracyjna \nnauka na poziomie szko\u0142y wy\u017cszej odbywa si\u0119 \nw prywatnych mieszkaniach nauczycieli akade-\nmickich. W PSTGHM w latach 1940\u20131944 wypromo-\nwano 400 absolwent\u00f3w, w\u015br\u00f3d kt\u00f3rych byli tak\u017ce \nprzyszli profesorowie AGH. W warunkach okupacji \nnie by\u0142o mowy o konspiracyjnym wyborze w\u0142adz \nAG. Funkcjonowa\u0142a, w miar\u0119 mo\u017cliwo\u015bci kadro-\nwych, struktura przyj\u0119ta przed wakacjami 1939 \nroku. Dzi\u0119ki profesorom Goetlowi i Andrzejowi \nBolewskiemu powsta\u0142 raport o stanie gospodarki \nniemieckiej na wsch\u00f3d od linii Odra-Nysa \u0141u\u017cycka. \nTrafi\u0142 on, za po\u015brednictwem rektora, do rz\u0105du \nw Londynie, jak i do nowych \u201ew\u0142adz\u201d ze Wscho-\ndu. Dzi\u0119ki temu w czasie rozm\u00f3w pokojowych \nw Poczdamie w 1945 roku obydwaj byli g\u0142\u00f3wnymi \nekspertami polskiej delegacji.\nPo oswobodzeniu Krakowa Goetel natychmiast \nprzyst\u0105pi\u0142 do odbudowy g\u0142\u00f3wnego gmachu AG, \nskupiaj\u0105c kadry naukowe obecne w Krakowie \noraz przyby\u0142e ze Lwowa. Inauguracja nowego roku \nakademickiego odby\u0142a si\u0119 16 kwietnia 1945 roku. \nW dalszym ci\u0105gu profesor by\u0142 rektorem i funkcj\u0119 \nt\u0119 sprawowa\u0142 do 1950 roku. Natychmiast przyst\u0105-\npiono do plan\u00f3w rozbudowy uczelni. Wypromo-\nwa\u0142 i doprowadzi\u0142 do realizacji perspektywiczny, \ndalekosi\u0119\u017cny plan rozwoju uczelni, czego efekty \nodczuwamy do dzi\u015b w istniej\u0105cych strukturach \ni funkcjonuj\u0105cych kierunkach rozwoju AGH.\nNa to, \u017ce jako rektor, w latach 1945\u20131950, zdo\u0142a\u0142 \nprzeprowadzi\u0107 spektakularn\u0105 rozbudow\u0119 akade-\nmii, z\u0142o\u017cy\u0142o si\u0119 wiele czynnik\u00f3w. Przede wszystkim \nmia\u0142 dobre rozeznanie istniej\u0105cych stosunk\u00f3w \ni zale\u017cnie od okoliczno\u015bci potrafi\u0142 dzia\u0142a\u0107 niezwy-\nkle skutecznie. Wzorcowym przyk\u0142adem jest jego \n\u201eakcja\u201d w grudniu 1948 roku, kiedy nad akademi\u0105 \nzawis\u0142a gro\u017aba przeniesienia do Katowic. Rektor \nnie mia\u0142 mo\u017cliwo\u015bci zwr\u00f3cenia si\u0119 bezpo\u015brednio \nw tej sprawie do Boles\u0142awa Bieruta \u2013 \u00f3wczesnego \nprezydenta RP. Otrzymawszy wiadomo\u015b\u0107, \u017ce b\u0119-\ndzie on na uroczysto\u015bciach \u201eBarb\u00f3rki\u201d w Katowi-\ncach, zdecydowa\u0142 si\u0119 na podj\u0119cie ryzyka. Jako rek -\ntor pojecha\u0142 na te uroczysto\u015bci i szcz\u0119\u015bliwy zbieg \nokoliczno\u015bci umo\u017cliwi\u0142 \u201enieoczekiwane\u201d spotkanie \nz prezydentem oraz jego otoczeniem i przed-\nstawienie pro\u015bby o wizyt\u0119 w akademii. Pro\u015bba \nzosta\u0142a przyj\u0119ta i zaraz nast\u0119pnego dnia w aka-\ndemii odby\u0142o si\u0119 spotkanie. Odwiedziny \u00f3wcze-\nsnych w\u0142adz w AG, kt\u00f3re dzi\u0119ki szybkiej i celowej \nakcji pracownik\u00f3w, by\u0142y starannie przygotowane, \nwypad\u0142y doskonale. Ta \u015bwietnie wyre\u017cyserowana \nwizyta uchroni\u0142a uczelni\u0119 przed przeprowadzk\u0105, co \nwi\u0119cej na miejscu podj\u0119to decyzj\u0119 o rozbudowie \nAG. W 1947 roku podj\u0119to wewn\u0119trzn\u0105 uchwa\u0142\u0119, \nby zmieni\u0107 nazw\u0119 uczelni na \u201eAkademia G\u00f3rni-\nfot. Archiwum AGH\nPortret rektorski namalowany \nprzez J\u00f3zefa M. Pochwalskiego  \nzwieszony w auli g\u0142\u00f3wnej AGH\n\n31\nBiuletyn AGHpRAcoWNIc Y   \nczo-Hutnicza\u201d. Formalna zmiana nazwy nast\u0105pi\u0142a \nna mocy rozporz\u0105dzenia Rady Ministr\u00f3w wydanej \nw dniu 30 maja 1949 roku, kiedy to Akademi\u0119 G\u00f3r -\nnicz\u0105 przekszta\u0142cono w Akademi\u0119 G\u00f3rniczo-Hutni-\ncz\u0105 z wa\u017cno\u015bci\u0105 od 30 czerwca 1949 roku.\nW okresie powojennym funkcj\u0119 rektora sprawo-\nwa\u0142 przez pi\u0119\u0107 lat. We wszystkich publikacjach \npo\u015bwi\u0119conych dziejom AGH podawane jest, \u017ce \nrektorem by\u0142 do 1951 roku. Jest to nieprawd\u0105. \nDzie\u0144 przed rozpocz\u0119ciem roku akademickiego \n1950/1951 nieoczekiwanie zosta\u0142 odwo\u0142any. Spra-\nwa odwo\u0142ania rektora przez ca\u0142e lata PRL-u nie \nby\u0142a komentowana, dopiero w latach 90. poruszy\u0142 \nj\u0105 profesor Andrzej Bolewski. We wspomnieniach \nMoje \u017cycie \u2013 moja praca  napisa\u0142: \u201eNa pocz\u0105tku \nroku akademickiego nast\u0105pi\u0142a nieoczekiwana \nzmiana na stanowisku rektora akademii. W dniu \npoprzedzaj\u0105cym inauguracj\u0119 nowego roku akade-\nmickiego do ministra zosta\u0142 wezwany Zygmunt \nKowalczyk. Otrzyma\u0142 nominacj\u0119 na rektora AGH \noraz pismo odwo\u0142uj\u0105ce Goetla z tego stanowi-\nska. Przyczyny nie podano do wiadomo\u015bci, nie \nby\u0142o takiego zwyczaju. Powracaj\u0105cy do Krakowa \nKowalczyk poszed\u0142 od razu do Goetla i przedsta-\nwi\u0142 spraw\u0119. \u017byli w przyja\u017ani. Nie znam przebiegu \nrozmowy Goetla z Kowalczykiem, ale nazajutrz ku \nzaskoczeniu zebranych w auli wyst\u0105pi\u0142 w todze \nrektora i ze swad\u0105 odczyta\u0142 przem\u00f3wienie inau-\nguracyjne, jakie Goetel przygotowa\u0142 na ten dzie\u0144, \na potem \u017ca\u0142o\u015bnie westchn\u0105\u0142 do nieobecnego \nGoetla. Wszyscy zrozumieli, \u017ce to w\u0142a\u015bnie przema-\nwia\u0142 Goetel. Wyst\u0105pienie nagrodzono owacj\u0105 na \nstoj\u0105co. Kowalczyk r\u00f3wnie\u017c serdecznie bi\u0142 brawo \nautorowi swojego przem\u00f3wienia\u201d. Nie jest to \nmo\u017cliwe, aby si\u0119 myli\u0142, wszak przyja\u017ani\u0142 si\u0119 z rek -\ntorem Goetlem. Podobnie spraw\u0119 t\u0119 w ksi\u0105\u017cce \nWalery Goetel rektor trudnych czas\u00f3w Akademii \nG\u00f3rniczo-Hutniczej  przedstawia profesor Zbigniew \nW\u00f3jcik. Czy\u017cby obydwaj si\u0119 mylili? Sprawa ta do \nchwili obecnej nie jest wyja\u015bniona i jest do\u015b\u0107 \ndziwnie przemilczana, nigdzie nie wspomina si\u0119 \no zmianach na stanowisku rektorskim. Z pew-\nno\u015bci\u0105 nie by\u0142o to zwyk\u0142e przeoczenie. Potwier -\ndzeniem tych przypuszcze\u0144 niech b\u0119dzie i taka \nsprawa. W Sk\u0142adach osobowych i spisie wyk\u0142ad\u00f3w \nna konkretny rok, zawsze zamieszczano \u201eSprawoz -\ndanie Rektora\u201d za poprzedni rok, lub przem\u00f3wie-\nnie inauguracyjne. W spisie na rok akademicki \n1950/1951, kt\u00f3ry podawa\u0142 stan na dzie\u0144 1 listopa-\nda 1950 roku, a wydany zosta\u0142 w maju 1951 roku, \nzamieszczono przem\u00f3wienia rektora Goetla \nwyg\u0142oszone na inauguracj\u0119 roku akademickiego \nw 1948 i 1949 roku. Natomiast w spisie na rok \n1951/52 zamieszczone zosta\u0142o przem\u00f3wienie rek -\ntora Kowalczyka z okazji inauguracji roku akade-\nmickiego 1951/1952. Wyst\u0105pienia za rok 1950/1951 \nnie ma w spisach, niezale\u017cnie, kto je wyg\u0142asza\u0142. \nR\u00f3wnie\u017c obecnie wszystkie oficjalne publikacje AGH pomijaj\u0105 ten watek. Po latach ju\u017c wiemy, \u017ce \nodwo\u0142anie to by\u0142o nast\u0119pstwem tego, \u017ce w czasie \nobecno\u015bci na II Mi\u0119dzynarodowym Kongresie \nTechnik\u00f3w w Kairze \u2013 w 1949 roku \u2013 spotka\u0142 si\u0119 \nz bratem Ferdynandem. Tutaj trzeba wyja\u015bni\u0107, \n\u017ce Ferdynand Goetel przed wojn\u0105 by\u0142 znanym \nliteratem i prezesem polskiego PEN-Clubu, kt\u00f3ry \nw 1943 roku wzi\u0105\u0142 udzia\u0142 (co jest bardzo wa\u017cne \nza zgod\u0105 AK \u2013 po wojnie uczestnicy tej delegacji \nbyli oskar\u017cani przez r\u00f3\u017cne persony o kolaboracj\u0119 \nz Niemcami) w delegacji, kt\u00f3r\u0105 Niemcy wys\u0142ali \ndo Katynia i kt\u00f3ra po powrocie z miejsca zbrodni \nopublikowa\u0142a Raport Katy\u0144ski, w kt\u00f3rym stwier -\ndzi\u0142a, \u017ce zbrodni\u0119 t\u0119 pope\u0142nili Sowieci. Dlatego \nw powojennej rzeczywisto\u015bci traktowany by\u0142 jako \nwr\u00f3g pa\u0144stwa i zmuszony zosta\u0142 do emigracji. \nFakt ten zosta\u0142 wykorzystany, aby usun\u0105\u0107 zbyt \nniezale\u017cnego rektora. Prawdopodobnie w nast\u0119p-\nstwie nacisk\u00f3w wywiadu radzieckiego. Podobnie \nspraw\u0119 t\u0119 przedstawia wnuk rektora dr in\u017c. Piotr \nChrz\u0105stowski.\nKarykatura prof. W. Goetla \nzaczerpni\u0119ta z publikacji \nAkademia w karykaturze (oprac. \nred. Wac\u0142aw R\u00f3\u017ca\u0144ski, Ferdynd \nSzwagrzyk; karykatury z roku 1969 \noprac. A. Wasilewski). Krak\u00f3w \n1969\nfot. archiwum SW AGHRektor Walery Goetel  \ni prof. Stanis\u0142aw Go\u0142\u0105b podczas \nczynu pierwszomajowego \nw 1950 r.\n\n32\nsierpie\u0144\u2013wrzesie\u0144 2021 nr 161\u2013162WAlERY goETEl \u2013 R EkToR W lATA ch 1939\u20131950\nDzia\u0142alno\u015b\u0107 Walerego Goetla w AGH nie ogra-\nnicza\u0142a si\u0119 do obowi\u0105zk\u00f3w rektora i kierownika \nkatedry. By\u0142 on wsp\u00f3\u0142za\u0142o\u017cycielem i przewodnicz\u0105-\ncym Komitetu Wsp\u00f3\u0142pracy Naukowc\u00f3w z Robot -\nnikami (1949\u20131953), a nast\u0119pnie Komisji Post\u0119pu \nTechnicznego. Patronowa\u0142 pierwszemu Zjazdowi \nWychowank\u00f3w Akademii \u2013 8 grudnia 1945 roku, \na nast\u0119pnie walnie przyczyni\u0142 si\u0119 do za\u0142o\u017cenia \nStowarzyszenia Wychowank\u00f3w AGH, kt\u00f3rego by\u0142 \nwieloletnim przewodnicz\u0105cym, a w 1955 roku \nnadano mu tytu\u0142 Cz\u0142onka Honorowego SW AGH. \nW 1951 roku przewodniczy\u0142 sekcji Nauk o Ziemi na \npierwszym Kongresie Nauki Polskiej, bra\u0142 r\u00f3wnie\u017c \nudzia\u0142 w wielu zjazdach i konferencjach po\u015bwi\u0119-\nconych rozwojowi nauki. Po utworzeniu Polskiej \nAkademii Nauk \u2013 1952 roku \u2013 zosta\u0142 powo\u0142any na \ncz\u0142onka korespondenta, a osiem lat p\u00f3\u017aniej \u2013 na \ncz\u0142onka rzeczywistego PAN. Aktywnie uczestniczy\u0142 \nw pracach akademii, pe\u0142ni\u0105c funkcje przewod-\nnicz\u0105cego w wielu organizacjach i komisjach \noraz organizacjach spo\u0142ecznych. Od 1944 roku by\u0142 cz\u0142onkiem Stronnictwa Demokratycznego, \ncz\u0142onkiem Rady Naczelnej Obro\u0144c\u00f3w Pokoju, \nprzez wiele lat by\u0142 przewodnicz\u0105cym Towarzystwa \nPrzyja\u017ani Polsko-Czechos\u0142owackiej oraz przewod-\nnicz\u0105cym Towarzystwa Polsko-Austriackiego. \nJako profesor i rektor AGH, a zarazem \u015bwiatowej \ns\u0142awy autorytet w zakresie ochrony przyrody \nodbywa\u0142 liczne zagraniczne podr\u00f3\u017ce, uczestnicz\u0105c \nw mi\u0119dzynarodowych kongresach, zjazdach i kon-\nferencjach, wyg\u0142aszaj\u0105c referaty i odczyty. W tym \nmiejscu nale\u017cy wspomnie\u0107, \u017ce profesor swobodnie \nporozumiewa\u0142 si\u0119 kilkoma j\u0119zykami.\nWielostronne obowi\u0105zki i zaj\u0119cia nie odrywa\u0142y \ngo od dzia\u0142alno\u015bci dydaktycznej w uczelni. Jego \nwyk\u0142ady zawsze by\u0142y interesuj\u0105ce i barwne, uroz -\nmaicane prze\u017aroczami i planszami. Dar swobod-\nnego przekazywania wiadomo\u015bci, bezpo\u015brednio\u015b\u0107, \na zarazem wielkie do\u015bwiadczenie i znajomo\u015b\u0107 \n\u015bwiata powodowa\u0142y, \u017ce wyk\u0142ady te cieszy\u0142y si\u0119 \ndu\u017cym powodzeniem. By\u0142 lubianym i podziwianym \nnauczycielem. Niestety Komitet Uczelniany POP \nPZPR w swoich opiniach ocenia\u0142 go w spos\u00f3b \nbardzo niesprawiedliwy, krzywdz\u0105cy i z\u0142o\u015bliwy.\nPo przej\u015bciu na emerytur\u0119 w 1960 roku w ramach \nKatedry Geologii zorganizowa\u0142 seminarium \u201eZa-\ngadnienia Ochrony Zasob\u00f3w Przyrody i Zabezpie-\nczenia Trwa\u0142o\u015bci U\u017cytkowania Surowc\u00f3w\u201d. Jego \nzas\u0142ug\u0105 by\u0142o zainicjowanie sta\u0142ej dzia\u0142alno\u015bci \nw zakresie sozologii \u2013 nauki o czynnej ochro-\nnie \u015brodowiska naturalnego. To on w 1965 roku \nwprowadzi\u0142 zaakceptowan\u0105 i u\u017cywan\u0105 na ca\u0142ym \n\u015bwiecie nazw\u0119 tej nauki \u2013 sozologia. Opublikowa\u0142 \nponad 250 prac z zakresu stratygrafii, geologii \nregionalnej, tektoniki, mineralogii og\u00f3lnej, petro-\ngenezy, naukowych podstaw ochrony ro\u015blin, publi-\nkowanych w kilku j\u0119zykach na \u0142amach rozmaitych \nwydawnictw krajowych i zagranicznych. \nO profesorze mo\u017cna by pisa\u0107 i m\u00f3wi\u0107 w nie-\nsko\u0144czono\u015b\u0107, jednak\u017ce prezentacja jego sylwetki \nby\u0142aby niepe\u0142na bez podania informacji o jego \nzainteresowaniach: literatura, muzyka, malarstwo, \nrze\u017aba, teatr i film oraz w\u0142asna tw\u00f3rczo\u015b\u0107 literac -\nka i du\u017ce zdolno\u015bci plastyczne \u2013 pi\u0119knie rysowa\u0142.\nPraca i osi\u0105gni\u0119cia profesora spotyka\u0142y si\u0119 \nz powszechnym uznaniem i szacunkiem. Wyrazem \ntego by\u0142y liczne, przyznawane mu odznaczenia, \nmedale i wyr\u00f3\u017cnienia; wiele organizacji nauko-\nwych, spo\u0142ecznych i turystycznych zaliczy\u0142o go \nw poczet swoich cz\u0142onk\u00f3w, a trzy wy\u017csze uczelnie \nnada\u0142y mu tytu\u0142 doktora honoris causa: Akademia \nG\u00f3rnicza w Ostrawie, Politechnika Krakowska \ni oczywi\u015bcie Akademia G\u00f3rniczo-Hutnicza. Z pol-\nskich odznacze\u0144 otrzyma\u0142 mi\u0119dzy innymi: Krzy\u017c \nKomandorski Orderu Odrodzenia Polski, Krzy\u017c \nKomandorski z Gwiazd\u0105 OOP, Z\u0142oty Krzy\u017c Zas\u0142u-\ngi \u2013 czterokrotnie i 6 medali. W czterech krajach \notrzyma\u0142 odznaczenia pa\u0144stwowe: Komandori\u0119 \nOrderu Lwa Bia\u0142ego \u2013 Czechos\u0142owacja, Komando-\nfot. archiwum SW AGHRektor Walery Goetel odczytuje \ntre\u015b\u0107 aktu erekcyjnego pawilonu \ng\u00f3rnictwa \u2013 1947 r.\n fot. archiwum SW AGH\nProfesor Walery Goetel w trakcie \n\u0107wicze\u0144 wio\u015blarskich na Wi\u015ble \u2013 \n1913 r.\n\n33\nBiuletyn AGHpRAcoWNIc Y   \nri\u0119 Orderu Sawy \u2013 Jugos\u0142awia, Komandori\u0119 Orderu \nCoronad d\u2019Italia \u2013 W\u0142ochy i Krzy\u017c Komandorski \nLegii Honorowej \u2013 Francja. Ponadto otrzyma\u0142: \nWielki Srebrny Medal Societe d\u2019Aclimatation de \nFrance, Mi\u0119dzynarodow\u0105 Nagrod\u0119 im. Tienhovena \nUniwersytetu w Bonn. W sumie otrzyma\u0142 kilka-\ndziesi\u0105t odznak i wyr\u00f3\u017cnie\u0144. 17 grudnia 1950 roku \npodczas I Walnego Zjazdu PTTK otrzyma\u0142 godno\u015b\u0107 \nCz\u0142onka Honorowego Polskiego Towarzystwa \nTurystyczno-Krajoznawczego. W 1983 roku zosta\u0142 \npatronem powo\u0142anej przez Stronnictwo Demokra-\ntyczne fundacji jego imienia, kt\u00f3ra zajmowa\u0142a si\u0119 \nbadaniem i promocj\u0105 ochrony \u015brodowiska.\nProfesor Walery Goetel zmar\u0142 nieoczekiwanie 6 li-\nstopada 1972 roku w Krakowie i zosta\u0142 pochowany \n11 listopada na cmentarzu Rakowickim. Kwatera \nLXVII, Aleja Zas\u0142u\u017conych, rz\u0105d p\u0142n., miejsce 1.\nProfesor jest chyba najbardziej znan\u0105 postaci\u0105 \nzwi\u0105zan\u0105 z AGH. W dalszym ci\u0105gu jest te\u017c bardzo \n\u201eobecny\u201d. Rok po jego \u015bmierci \u2013 w 1973 roku \u2013 \npowo\u0142ano w AGH Seminarium Kszta\u0142towania \ni Ochrony \u015arodowiska im. Walerego Goetla. \nObecnie dzia\u0142a jako Szko\u0142a Ochrony i In\u017cynierii \n\u015arodowiska im. Walerego Goetla. 4 pa\u017adziernika \n1975 roku \u2013 w trakcie obchodzonego jubileuszu \n30-lecia Stowarzyszenia Wychowank\u00f3w AGH \u2013 \nuroczy\u015bcie ods\u0142oni\u0119to tablic\u0119 ku czci profesora \nWalerego Goetla. Umieszczono j\u0105 w pawilonie \nA-0, na pierwszym pi\u0119trze, przed wej\u015bciem do \nauli. Zosta\u0142a zaprojektowana przez Jana Galic\u0119 \u2013 \nprofesora Akademii Sztuk Pi\u0119knych w Krakowie. \nWykonana z granitowego g\u0142azu tatrza\u0144skiego \nwydobytego przez g\u00f3rali z potoku Doliny Chocho-\n\u0142owskiej, zawiera p\u0142askorze\u017ab\u0119 z br\u0105zu, popiersia \nprofesora i nast\u0119puj\u0105cy napis:\nWALERY GOETEL\nPROFESOR \u2013 REKTOR AKADEMII G\u00d3RNICZO-\nHUTNICZEJ\nGEOLOG, BADACZ TATR POLSKICH\nTW\u00d3RCA SOZOLOGII\nCA\u0141E \u017bYCIE PO\u015aWI\u0118CI\u0141 UCZELNI\nI WALCE O ZACHOWANIE\nPRZYRODY\n1889\n1972\nDoda\u0107 nale\u017cy, \u017ce nieco dalej w auli g\u0142\u00f3wnej \nznajduje si\u0119 jego portret autorstwa J\u00f3zefa M. \nPochwalskiego, zawieszony jako jeden z pierw-\nszych w galerii rektor\u00f3w AGH. R\u00f3wnie\u017c krakowski \nAkademicki Zwi\u0105zek Sportowy uczci\u0142 go, jako \nswego wsp\u00f3\u0142za\u0142o\u017cyciela i do ko\u0144ca czynnego dzia-\n\u0142acza, stosownym pomnikiem, kt\u00f3ry znajduje si\u0119 \nna terenie dawnej przystani sekcji wio\u015blarskiej tej \norganizacji, przy ulicy Ko\u015bciuszki 38. Jego nazwi-\nsko znajduje si\u0119 r\u00f3wnie\u017c na tablicy pami\u0105tkowej \nStowarzyszenia Wychowank\u00f3w AGH. Umieszczo-\nne tam s\u0105 nazwiska cz\u0142onk\u00f3w honorowych tej \norganizacji. W 1989 roku w trakcie uroczysto\u015bci barb\u00f3rkowych gmach g\u0142\u00f3wny otrzyma\u0142 imi\u0119 prof. \nWalerego Goetla. 21\u201323 wrze\u015bnia 1989 roku uczel-\nnia uroczy\u015bcie obchodzi\u0142a swoje 70-lecie istnienia. \nJednym z punkt\u00f3w tego jubileuszu by\u0142a sesja \nnaukowa z 8 referatami, po\u015bwi\u0119cona 100 rocz -\nnicy urodzin prof. Goetla. Jeszcze bogatszy by\u0142 \nprogram obchod\u00f3w 115 rocznicy urodzin Profesora. \n16\u201318 wrze\u015bnia 2004 roku zorganizowano a\u017c dwie \nkonferencje jemu dedykowane. Wtedy to, otwie-\nraj\u0105c jedn\u0105 z nich, prof. Ryszard Tadeusiewicz \u2013 \n\u00f3wczesny Rektor AGH, przytoczy\u0142 s\u0142ynne powie-\ndzenie Goetla \u201eCo technika zepsu\u0142a, to technika \nmusi naprawi\u0107\u201d. Kolejnym dowodem jego ci\u0105g\u0142ej \n\u201eobecno\u015bci\u201d w \u017cyciu akademii jest okoliczno\u015bcio-\nProfesor Walery Goetel  \nw Gabinecie Zak\u0142adu Geologii AG  \n\u2013 1935 r.\nfot. archiwum SW AGH\nTablica pami\u0105tkowa na \npierwszym pi\u0119trze budynku \ng\u0142\u00f3wnego\nfot. H. Sie\u0144ski\n\n34\nsierpie\u0144\u2013wrzesie\u0144 2021 nr 161\u2013162WAlERY goETEl \u2013 R EkToR W lATA ch 1939\u20131950\nwa karta pocztowa wydana w 1999 roku z okazji \njubileuszu 80-lecia AGH. Na karcie tej poza \nokoliczno\u015bciowym napisem widnieje jego portret, \nuzupe\u0142niony kr\u00f3tk\u0105 informacj\u0105. W 120 rocznic\u0119 \nurodzin w AGH ukaza\u0142a si\u0119 ksi\u0105\u017cka Zbigniewa W\u00f3jcika  Walery Goetel: rektor trudnych czas\u00f3w \nAkademii G\u00f3rniczo-Hutniczej .\nTradycja rodzinna zobowi\u0105zuje, ju\u017c trzecie pokole-\nnie z rodziny profesora zwi\u0105zane jest z akademi\u0105. \nJego wnuk dr in\u017c. Piotr Chrz\u0105stowski \u2013 jest pra-\ncownikiem Wydzia\u0142u Elektrotechniki, Automatyki, \nInformatyki i In\u017cynierii Biomedycznej AGH. Jest \non zarazem spadkobierc\u0105 i opiekunem archiwum \ni ca\u0142ej spu\u015bcizny po s\u0142ynnym dziadku. Kilka lat \ntemu przy jakiej\u015b okazji dr Chrz\u0105stowski wyzna\u0142, \n\u017ce pragn\u0105\u0142by zorganizowa\u0107 wystaw\u0119 po\u015bwi\u0119con\u0105 \nDziadkowi. Marzenie si\u0119 zi\u015bci\u0142o \u2013 12 maja 2014 roku \n\u2013 w Bibliotece G\u0142\u00f3wnej otwarto wystaw\u0119 \u201eWalery \ni Ferdynand Goetlowie w sozologii i literaturze\u201d. \nOczywistym jest, \u017ce najwa\u017cniejsze dokumenty \ni pami\u0105tki pochodzi\u0142y z archiwum rodzinnego. \n16 pa\u017adziernika 2019 roku \u2013 w 130-lecie jego \nurodzin i 100-lecie powstania AGH \u2013 w Archiwum \nNauki PAN i PAU w Krakowie odby\u0142 si\u0119 wernisa\u017c \nwystawy \u201eWalery Goetel (1889\u20131972). Urodzi\u0142em si\u0119 \njako jeden z tych, kt\u00f3rzy maj\u0105 ciekawo\u015b\u0107 \u015bwiata\u2026\u201d. \nW trakcie uroczysto\u015bci zaprezentowano album \nnosz\u0105cy taki sam tytu\u0142 jak ekspozycja.\n\u0179r\u00f3d\u0142a do biogramu:\n \u0083Akta osobowe (AGH) \u2013 Walery Goetel, [foto]\n \u0083Bolewski A.: Moje \u017cycie \u2013 moja praca . Krak\u00f3w 1996, s. 101-102\n \u0083Chrz\u0105stowski P.: Walery Goetel \u2013 uczony zas\u0142u\u017cony dla ludzi, nauki \ni ochrony przyrody. W: XXV lat Szko\u0142y Ochrony i In\u017cynierii \u015arodowi-\nska im. Walerego Goetla. Krak\u00f3w 2017, s. 45-84, [foto] (Monografia \nSzko\u0142y Ochrony i In\u017cynierii \u015arodowiska im. Walerego Goetla ; nr 3)\n \u0083Goetel W: Z okupacyjnych wspomnie\u0144 dotycz\u0105cych szkolnictwa \ng\u00f3rniczego na terenie Krakowa. Zeszyty Naukowe AGH ; nr 261. \n[Seria] G\u00f3rnictwo 1970, z. 25, s. 35\u201346 \n \u0083Konieczna E.: Postaci AGH we wspomnieniach i anegdotach . Krak\u00f3w \n2008, s. 21\u201324, [foto]\n \u0083Konieczna E.: Ziemskie w\u0119dr\u00f3wki : nauki o ziemi w Akademii G\u00f3rniczo -\n-Hutniczej . Krak\u00f3w 2020, s. 103, 143, 145, 147-152, 154, [foto]\n \u0083Matl K.: Walery Goetel \u2013 Rektor AGH i wieloletni Przewodnicz\u0105cy \nStowarzyszenia Wychowank\u00f3w AGH. Vivat Akademia : AGH 2010, \nnr 5, s. 9-11, [foto]\n \u0083Non omnis moriar\u2026 : groby profesor\u00f3w AGH Cmentarz Rakowicki. \n[Z. 1]. Oprac. H. Sie\u0144ski. Krak\u00f3w 2018, s. 25\u201326, [foto] \u0083Paczy\u0144ska I.: Aktion gegen Universit\u00e4ts-Professoren : (Krak\u00f3w, 6 \nlistopada 1939 roku) i okupacyjne losy aresztowanych. Krak\u00f3w \n2019, s. 173\u2013818, [foto]\n \u0083Sie\u0144ski H.: Profesor Walery Goetel : tablice \u2013 pami\u0119\u0107 wiecznie \n\u017cywa \u2013 cz\u0119\u015b\u0107 14. Biuletyn AGH 2014, nr 80-81, s. 26\u201329, [foto]\n \u0083S\u0142ownik biograficzny technik\u00f3w polskich. Z. 17. Red. J. Pi\u0142atwoicz. \nWarszawa 2006, s. 50\u201352, [foto]\n \u0083Sylwetki zmar\u0142ych cz\u0142onk\u00f3w Oddzia\u0142u Krakowskiego Polskiej Aka-\ndemii Nauk. [Red. L. Starkel]. Krak\u00f3w 2002, s. 37\u201340\n \u0083Walery Goetel (1889\u20131972) : urodzi\u0142em si\u0119 jako jeden z tych, kt\u00f3rzy \nmaj\u0105 ciekawo\u015b\u0107 \u015bwiata\u2026 Krak\u00f3w 2019, 240 s., [foto]\n \u0083Wielka Ksi\u0119ga 85-lecia Akademii G\u00f3rniczo-Hutniczej . [Oprac.] zesp\u00f3\u0142 \naut. K. Piko\u0144 (red. naczelny), A. Soko\u0142owska (dyrektor projektu), K. \nPiko\u0144. Gliwice 2004, s. 97\u201398, [foto]\n \u0083W\u00f3jcik Z.: Walery Goetel\u00a0: rektor trudnych czas\u00f3w Akademii G\u00f3rniczo -\n-Hutnicze j. Krak\u00f3w 2009, 349, [70] s., [foto] [na s. 266\u2013295 wykaz \npublikacji Walerego Goetla]\n \u0083Z dziej\u00f3w Akademii G\u00f3rniczo-Hutniczej w Krakowie w latach 1919\u20131967 . \nOprac. J. Sulima-Samuj\u0142\u0142o oraz zesp\u00f3\u0142 aut. Krak\u00f3w 1970, s. 621 \n(Wydawnictwa Jubileuszowe 1919\u20131969)\nDokumenty dotycz\u0105ce rektora W. Goetla. Pierwszy od lewej to pismo z MWRiOP \u2013 z 4 lipca 1929 r. - zatwierdzaj\u0105ce W. Goetla na rektora AG,  \ndrugi to pismo Ministerstwa O\u015bwiaty \u2013 z 1 wrze\u015bnia 1948 r. \u2013 powo\u0142uj\u0105ce go na rektora AG, trzeci to pismo z 20 grudnia 1947 r. powo\u0142uj\u0105ce go \nna cz\u0142onka Rady G\u0142\u00f3wnej do Spraw Nauki i Szkolnictwa Wy\u017cszego\nTekst przysi\u0119gi profesorskiej \nz\u0142o\u017conej  20 grudnia 1920 r. fot. Archiwum AGH fot. Archiwum AGH\n\n", "metadata": {}}