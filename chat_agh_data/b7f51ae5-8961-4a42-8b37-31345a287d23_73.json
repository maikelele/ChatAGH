{"content": "#  Migracja danych z Google Workspace -- Bezpiecze\u0144stwo \n\nURL: https://bezpieczenstwo.agh.edu.pl/cyberedukacja/migracja-danych-z-google-workspace\nCrawled: 2025-03-19 21:18:07\n\nPrzejd\u017a do tre\u015bci\n\nPrzejd\u017a do stopki\n\n Migracja danych z Google Workspace \n\nZgodnie z opini\u0105 Inspektora Ochrony Danych Osobowych AGH, korzystanie z rozwi\u0105za\u0144 chmurowych, udost\u0119pnianych przez firm\u0119 Google (szczeg\u00f3lnie wykorzystywanie tych rozwi\u0105za\u0144 do przetwarzania danych osobowych) jest niedozwolone na AGH.\n Instrukcja przedstawia proces eksportu danych z chmury Google (dla przypadk\u00f3w, w kt\u00f3rych przed wydaniem opinii IOD AGH wdro\u017cono korzystanie z narz\u0119dzi Google) . W tym celu wykorzystywane jest narz\u0119dzie Google Takeout.\n\nPo zalogowaniu zobaczysz list\u0119 danych mo\u017cliwych do pobrania podzielonych zgodnie z us\u0142ugami Google. Domy\u015blnie wszystkie dane s\u0105 zaznaczone jako wybrane do pobrania. Je\u015bli nie chcesz, \u017ceby kt\u00f3re\u015b dane zosta\u0142y pobrane, odznacz je.\n\nW kolejnym kroku jako miejsce docelowe nale\u017cy wybra\u0107 opcj\u0119 \u201ewy\u015blij e-maila z linkiem do pliku do pobrania\u201d, a jako cz\u0119stotliwo\u015b\u0107 \u201eeksportuj raz\u201d. Istnieje te\u017c mo\u017cliwo\u015b\u0107 wyboru typu plik\u00f3w, do jakiego zostan\u0105 zarchiwizowane dane, a tak\u017ce ich rozmiar\u00f3w. W obu przypadkach mo\u017cna te\u017c pozostawi\u0107 domy\u015blnie zaznaczone opcje. Po dokonaniu wyboru nale\u017cy wybra\u0107 przycisk \u201eUtw\u00f3rz eksport\u201d.\n\nUzyskasz dost\u0119p do ekranu post\u0119pu procesu. Czas trwania eksportu mo\u017ce by\u0107 bardzo zr\u00f3\u017cnicowany - od kilku sekund do kilku dni - w zale\u017cno\u015bci od rozmiaru danych wybranych do wyeksportowania.\n\nGdy eksport dobiegnie ko\u0144ca, na swoj\u0105 s\u0142u\u017cbow\u0105 skrzynk\u0119 otrzymasz wiadomo\u015b\u0107 informuj\u0105c\u0105 o tym, \u017ce Twoje dane s\u0105 gotowe do pobrania.\n\nWybierz przycisk \u201ePobierz swoje pliki\u201d, aby pobra\u0107 swoje zarchiwizowane dane i zapisa\u0107 je na dysku komputera. Kopia Twoich danych utworzona przez Google Takeout jest dost\u0119pna do pobrania przez tydzie\u0144 od momentu jej utworzenia.\n Wybranie w/w opcji przeniesie Ci\u0119 w oknie przegl\u0105darki na stron\u0119 zarz\u0105dzania eksportami.\n Jednocze\u015bnie rozpocznie si\u0119 pobieranie ostatnio utworzonego archiwum.\n\nPo pobraniu plik\u00f3w mo\u017cesz wyodr\u0119bni\u0107 swoje dane i przenie\u015b\u0107 je do dowolnej us\u0142ugi, z kt\u00f3rej chcesz korzysta\u0107.\n\nStopka\n\nStrona g\u0142\u00f3wna AGH\n\nPolityka ujawniania podatno\u015bci\n\nKlucz PGP\n\nDeklaracja dost\u0119pno\u015bci\n\nCentrum Bezpiecze\u0144stwa Informacji\npaw. D-8,\u00a0pok. 718\ntel.: +48 12 328 34 48\ne-mail: bezpieczenstwo@agh.edu.pl\n\n \u00a9 2024 Centrum Bezpiecze\u0144stwa Informacji\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://bezpieczenstwo.agh.edu.pl/cyberedukacja/migracja-danych-z-google-workspace", "title": " Migracja danych z Google Workspace -- Bezpiecze\u0144stwo ", "depth": 2, "duplicate": false, "content_hash": "45df972df79a5b4f3f877e1de8b065d7", "word_count": 313, "headings": [{"level": 1, "text": "Migracja danych z Google Workspace"}, {"level": 2, "text": "Stopka"}]}}