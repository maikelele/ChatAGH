{"content": "#  Kultura studencka -- Serwis Akademii G\u00f3rniczo-Hutniczej \n\nURL: https://agh.edu.pl/studenci/kultura-studencka\nCrawled: 2025-03-19 21:12:40\n\nSkip to content \u2193\n\n Kultura studencka \n\nSpo\u015br\u00f3d licznych wydarze\u0144 kulturalnych wspieranych przez AGH do najbardziej oryginalnych nale\u017cy m.in. \u201e\nFestiwal Synestezje \u2013 Muzyka. Plastyka. S\u0142owo.\n\u201d, prezentuj\u0105cy nieszablonow\u0105 i ambitn\u0105 muzyk\u0119. To czas happening\u00f3w, wystaw prac plastycznych, pokaz\u00f3w VJ-\u00f3w (wizualizacje na \u017cywo do muzyki) oraz paneli dyskusyjnych. W trakcie festiwalu mo\u017cna zobaczy\u0107 artyst\u00f3w tworz\u0105cych obrazy i rze\u017abi\u0105cych w metalu \u2013 spontanicznie do muzyki.\n\nFestiwal Synestezje \u2013 Muzyka. Plastyka. S\u0142owo. \nodbywa si\u0119 co roku.\n\nAGH obejmuje mecenatem wiele wydarze\u0144 kulturalnych takich jak: koncerty akustyczne \u201eBezGwaru\u201d; spotkania z podr\u00f3\u017cnikami \u201eGwar \u015awiata\u201d; \u201eMuzyczne Pogwarki\u201d zdominowane przez blues, jazz lub folk; \u201eStudio Kabaretu\u201d; cykliczne pokazy film\u00f3w nagrodzonych na \nfestiwalu \u201eEtiuda&Anima\u201d\n; trwaj\u0105ce ponad p\u00f3\u0142 roku zmagania muzyczne w ramach festiwalu \u201eDachOOFka\u201d, a tak\u017ce scen\u0119 muzyczn\u0105 \u201ePla\u017ca AGH\u201d, na kt\u00f3rej wyst\u0119puje czo\u0142\u00f3wka polskich artyst\u00f3w (ponad 20 wydarze\u0144 muzycznych, sportowych i kabaretowych).\n\nMi\u0119dzynarodowy Festiwal Filmowy \u201eEtiuda&Anima\u201d\n\u00a0odbywa si\u0119 co roku pod koniec listopada.\n\nW AGH funkcjonuje unikatowy projekt medialny pod nazw\u0105 Centrum Medi\u00f3w AGH, stworzony z po\u0142\u0105czenia czterech, niezale\u017cnych od siebie organizacji:\n\nStudenckiego Radia1.7\n,\n\nBiuletynu Informacyjnego Student\u00f3w AGH\n,\n\ntelewizji i studia produkcyjnego MINE TV AGH\n,\n\nKrakowskiej Studenckiej Agencji Fotograficznej AGH\n.\n\nJego celem jest rozbudzanie zainteresowa\u0144 dotycz\u0105cych teoretycznego i praktycznego funkcjonowania \u015brodk\u00f3w masowego przekazu. Centrum skupia ponad 150 os\u00f3b, w tym student\u00f3w z r\u00f3\u017cnych krakowskich uczelni.\n\n Ch\u00f3r i Orkiestra Smyczkowa \u201eCon Fuoco\u201d AGH \n\nW repertuarze ch\u00f3ru znajduje si\u0119 wiele utwor\u00f3w, od \u015bredniowiecznych psalm\u00f3w, poprzez klasyczne utwory epoki renesansu i baroku, sko\u0144czywszy na cztero lub nawet o\u015bmiog\u0142osowych aran\u017cacjach muzyki wsp\u00f3\u0142czesnej. Mimo \u017ce \u201eCon Fuoco\u201d jest najm\u0142odszym ch\u00f3rem akademickim w\u015br\u00f3d krakowskich uczelni, ju\u017c mo\u017ce poszczyci\u0107 si\u0119 wieloma sukcesami na arenie krajowej i mi\u0119dzynarodowej.\n\n Orkiestra Reprezentacyjna AGH \n\nArty\u015bci wykonuj\u0105 g\u0142\u00f3wnie muzyk\u0119 rozrywkow\u0105, filmow\u0105, jak r\u00f3wnie\u017c popularne marsze. D\u017awi\u0119kowa paleta barw ORAGH sk\u0142ada si\u0119 z takich instrument\u00f3w jak: flet, klarnet, saksofon, tr\u0105bka, puzon, waltornia, ob\u00f3j, fagot, tuba, instrumenty perkusyjne oraz gitara. Sk\u0142ad orkiestry regularnie si\u0119 zmienia, przybywa nowych cz\u0142onk\u00f3w, a wielu absolwent\u00f3w, mimo zako\u0144czenia studi\u00f3w, kontynuuje muzyczn\u0105 przygod\u0119 z ORAGH.\n\n Zesp\u00f3\u0142 Pie\u015bni i Ta\u0144ca AGH \u201eKrakus\u201d \n\nNajstarszy studencki zesp\u00f3\u0142 folklorystyczny w Polsce prezentuje oryginalny polski folklor ludowy. Pie\u015bni, ta\u0144ce i obrz\u0119dy przedstawione w suitach: krakowskiej, \u015bl\u0105skiej, rzeszowskiej, \u0142owickiej, s\u0105deckiej, lubelskiej, kieleckiej, \u017cywieckiej i beskidzkiej barwnie opisuj\u0105 pi\u0119kno tych region\u00f3w.\n\n Studencki Klub Taneczny AGH \n\nTo najstarszy klub tego typu w Polsce, kt\u00f3ry od 1955 r. prowadzi kursy ta\u0144ca, a tak\u017ce szkoli tancerzy w sekcji turniejowej. Kadra SKT AGH wnios\u0142a wielki wk\u0142ad w rozw\u00f3j ruchu tanecznego w Polsce, a jej dzia\u0142ania zosta\u0142y uhonorowane przez Polskie Towarzystwo Taneczne.\n\nProfesjonalne studio muzyczne zosta\u0142o otwarte w 2014 r. Kot\u0142ownia jest siedzib\u0105 oraz miejscem pr\u00f3b dla Ch\u00f3ru i Orkiestry Smyczkowej \u201eCon Fuoco\u201d AGH oraz Orkiestry Reprezentacyjnej AGH. W budynku znajduje si\u0119 m.in. du\u017ca komora do nagra\u0144 wokalnych; ma\u0142a komora do nagra\u0144 wokalnych, lektorskich i instrument\u00f3w solowych; re\u017cyserka z referencyjnym systemem ods\u0142uchowym opartym na monitorach Genelec 1034, System Pro Tools HDX z mo\u017cliwo\u015bci\u0105 rejestracji 32 \u015bcie\u017cek i miksowania, a tak\u017ce rejestracji koncert\u00f3w na \u017cywo z klubu STUDIO.\n\nStudio Muzyczne Kot\u0142ownia\n\nAkademickie Centrum Kultury Klub STUDIO to jeden z najwi\u0119kszych klub\u00f3w koncertowych w Polsce, w kt\u00f3rym wyst\u0119puj\u0105 znani arty\u015bci z Polski i ca\u0142ego \u015bwiata. W klubie Za\u015bcianek cyklicznie odbywaj\u0105 si\u0119 koncerty m\u0142odych zespo\u0142\u00f3w, karaoke z zespo\u0142em graj\u0105cym na \u017cywo oraz tzw. \u015bpiewogranie. Z my\u015bl\u0105 o wymagaj\u0105cych studentach, szukaj\u0105cych w muzyce ambitnych d\u017awi\u0119k\u00f3w w klubie Gwarek organizowane s\u0105 koncerty wykonawc\u00f3w bluesowych, jazzowych i folkowych. Z kolei amator\u00f3w ta\u0144ca zaprasza klub Karlik. Idealnym miejscem na spotkania z przyjaci\u00f3\u0142mi jest klub Filutek \u2013 jego wystr\u00f3j pozwala oderwa\u0107 si\u0119 od zgie\u0142ku miasta i sp\u0119dzi\u0107 czas w dobrym towarzystwie przy smacznym posi\u0142ku.\n\nAkademickie Centrum Kultury Klub STUDIO\n\nKlub GWAREK\n\nKlub ZA\u015aCIANEK\n\nKlub FILUTEK\n\nStopka\n\nW\u0142adze\n\nWydzia\u0142y, szko\u0142a doktorska, jednostki\n\nFakty i liczby\n\nHistoria i tradycja\n\nOferta badawcza\n\nOferta dla biznesu\n\nSpo\u0142eczna odpowiedzialno\u015b\u0107\n\nStudia\n\nKierunki studi\u00f3w\n\nStudia podyplomowe\n\nKursy i szkolenia\n\nOpen AGH \u2013 Otwarte Zasoby Edukacyjne\n\nBaza Danych o Autorach i Publikacjach AGH\n\nBiuletyn Informacji Publicznej\n\nZam\u00f3wienia publiczne\n\nFinansowanie z bud\u017cetu pa\u0144stwa\n\nOferty pracy\n\nDla medi\u00f3w\n\nPatronaty\n\nSklep Internetowy AGH\n\nKontakt\n\nSpis pracownik\u00f3w\n\nOchrona danych osobowych\n\nR\u00f3wno\u015b\u0107 w AGH\n\nDeklaracja dost\u0119pno\u015bci\n\nCyberbezpiecze\u0144stwo\n\nPoczta AGH\n\nMapa strony\n\nBack", "metadata": {"url": "https://agh.edu.pl/studenci/kultura-studencka", "title": " Kultura studencka -- Serwis Akademii G\u00f3rniczo-Hutniczej ", "depth": 2, "duplicate": false, "content_hash": "6a60778419f5e6632af5851bd9f663ad", "word_count": 667, "headings": [{"level": 1, "text": "Kultura studencka"}, {"level": 2, "text": "Stopka"}]}}