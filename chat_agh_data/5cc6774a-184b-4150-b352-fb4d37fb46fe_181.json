{"content": "# Aleksander Adam Karcz \u2013 Historia AGH\n\nURL: https://historia.agh.edu.pl/mediawiki/index.php?title=Aleksander_Adam_Karcz&oldid=76317\nCrawled: 2025-03-19 22:31:34\n\nAleksander Adam Karcz\n\nZ Historia AGH\n\nWersja z dnia 17:10, 28 lut 2023 autorstwa \nHieronimSienski\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nAleksander Adam Karcz\n\nNazwisko\n\nKarcz\n\nImi\u0119 / imiona\n\nAleksander Adam\n\nTytu\u0142y / stanowiska\n\nProf. dr hab. in\u017c.\n\nTytu\u0142y honorowe AGH\n\nProfesor Honorowy AGH\n\nData urodzenia\n\n24 grudnia 1939\n\nMiejsce urodzenia\n\nKrak\u00f3w\n\nData \u015bmierci\n\n2 sierpnia 2022\n\nDyscyplina/specjalno\u015bci\n\ntechnologia chemiczna\n, \nkarbochemia\n, \ntechnologia paliw\n\nPe\u0142nione funkcje\n\nProdziekanInstytutu Energochemii i Fizykochemii Sorbent\u00f3w (1979-1984), Prodziekan Wydzia\u0142u Energochemii W\u0119gla o Fizyki Sorbent\u00f3w (1993-1995), Prodziekan Wydzia\u0142u Paliw i Energii (1995-1996)\n\nWydzia\u0142\n\nWydzia\u0142 Energetyki i Paliw\n\nOdznaczenia i nagrody\n\nKrzy\u017c Oficerski Orderu Odrodzenia Polski\n, \nKrzy\u017c Kawalerski Orderu Odrodzenia Polski\n, \nZ\u0142oty Krzy\u017c Zas\u0142ugi\n, \nSrebrny Krzy\u017c Zas\u0142ugi\n, \nMedal Komisji Edukacji Narodowej\n\nFunkcje\nGdzie\nod\ndo\nProdziekan\nInstytut Energochemii W\u0119gla i Fizykochemii Sorbent\u00f3w\n1979\n1984\nProdziekan\nInstytut Energochemii W\u0119gla i Fizykochemii Sorbent\u00f3w\n1993\n1995\nProdziekan ds. Og\u00f3lnych\nWydzia\u0142 Paliw i Energii\n1995\n1996\n\nProf. dr hab. in\u017c. \nAleksander Adam Karcz\n (1939-2022)\n\nDyscyplina/specjalno\u015bci: technologia chemiczna, karbochemia, technologia paliw\n\nNota biograficzna\n\nUrodzi\u0142 si\u0119 24 grudnia 1939 roku w Krakowie. Zmar\u0142 2 sierpnia 2022 roku. Pochowany na Cmentarzu Rakowickim w Krakowie. \n\nW 1962 roku uko\u0144czy\u0142 Wydzia\u0142 Metalurgiczny Akademii G\u00f3rniczo-Hutniczej w Krakowie, uzyskuj\u0105c tytu\u0142 magistra in\u017cyniera metalurga. Nast\u0119pnie rozpocz\u0105\u0142 prac\u0119 jako asystent w Katedrze Koksownictwa i Gazownictwa na \nWydziale Metalurgicznym\n AGH. Na tym samym Wydziale w 1968 roku na podstawie pracy \"Kryteria oceny w\u0142asno\u015bci wytrzyma\u0142o\u015bciowych w\u0105skosortowanego koksu metalurgicznego\", napisanej pod kierunkiem profesora  Franciszka Byrtusa, uzyska\u0142 stopie\u0144 doktora.\n\nW 1975 roku na podstawie rozprawy \"Nowe zasady komponowania mieszanek w\u0119glowych przeznaczonych do produkcji koksu\" uzyska\u0142 stopie\u0144 doktora habilitowanego.\n\nW 1991 roku uzyska\u0142 tytu\u0142 profesora nadzwyczajnego, a w 2002 roku otrzyma\u0142 tytu\u0142 profesora. \n\nOd 1989 roku a\u017c do pa\u017adziernika 2007 roku kierowa\u0142 t\u0105 Katedr\u0105 Technologii Paliw.\n\nW latach 1979\u20131984 pe\u0142ni\u0142 funkcj\u0119 Prodziekana \nInstytutu Energochemii Wegla i Fizykochemii Sorbent\u00f3w\n AGH, a latach 1993\u20131995 by\u0142 prodziekanem Instytutu Energochemii i Fizykochemii Sorbent\u00f3w, nast\u0119pnie w latach 1995-1996 prodziekanem Wydzia\u0142u Paliw i Energii.\n\nPrzez wiele lat bra\u0142 aktywny udzia\u0142 w pracach Senatu AGH.\n\nPonadto poza macierzyst\u0105 uczelni\u0105 Profesor pe\u0142ni\u0142 wiele znacz\u0105cych funkcji \u2013 by\u0142 m.in. Przewodnicz\u0105cym Rady Naukowej Instytutu Chemicznej Przer\u00f3bki W\u0119gla w Zabrzu, cz\u0142onkiem Komitetu Karbochemii PAN oraz cz\u0142onkiem Centralnej Komisji ds. Tytu\u0142u Naukowego i Stopni Naukowych, cz\u0142onkiem Zespo\u0142u Dydaktycznego Chemii przy Ministerstwie Nauki, Szkolnictwa Wy\u017cszego i Techniki, cz\u0142onkiem Rady Naukowej Instytutu Gospodarki Surowcami Mineralnymi i Energi\u0105 PAN w Krakowie, cz\u0142onkiem Sekcji Gazownictwa Rady Naukowej G\u00f3rnictwa Naftowego i Gazownictwa, cz\u0142onkiem redakcji czasopism \u201eKarbo\u201d i \u201eNowoczesne Gazownictwo\u201d, wieloletnim przewodnicz\u0105cym Rady Programowej Og\u00f3lnokrajowej Konferencji \u201eKoksownictwo\u201d oraz cz\u0142onkiem Komitetu Naukowego Konferencji pt. \u201eZagadnienia surowc\u00f3w energetycznych i energii w gospodarce krajowej\".\n\nProf. Karcz przez wiele lat w spos\u00f3b bardzo efektywny organizowa\u0142 proces dydaktyczny na Wydziale Energetyki i Paliw, wsp\u00f3\u0142tworz\u0105c plany studi\u00f3w i programy nauczania, inicjuj\u0105c wprowadzanie nowych przedmiot\u00f3w, a tak\u017ce modernizuj\u0105c posiadan\u0105 baz\u0119 dydaktyczn\u0105 i badawcz\u0105. Opracowa\u0142 programy i kierowa\u0142 studiami podyplomowymi z zakresu energochemicznego przetw\u00f3rstwa w\u0119gla. \n\nOpiekun ponad 100 prac magisterskich i in\u017cynierskich. Promotor 6 prac doktorskich. \n\nAutor oko\u0142o 120 publikacji, 10 wdro\u017ce\u0144, 8 patent\u00f3w, kilkana\u015bcie projekt\u00f3w badawczych, przesz\u0142o 70 opracowa\u0144 i ekspertyz dla przemys\u0142u.\n\nDorobek naukowy dotyczy\u0142 problem\u00f3w o istotnym znaczeniu aplikacyjnym, przy czym obszar zainteresowa\u0144 naukowych Profesora obejmuje badania z zakresu technologii energochemicznego przetw\u00f3rstwa w\u0119gla i gazownictwa oraz czystych technologii w\u0119glowych. \n\nTw\u00f3rca wielu wdro\u017ce\u0144, patent\u00f3w i ekspertyz dla przemys\u0142u. Jego dzia\u0142alno\u015b\u0107 naukowa obejmuje badania z zakresu technologii energochemicznego przetw\u00f3rstwa w\u0119gla i gazownictwa oraz czystych technologii w\u0119glowych. By\u0142 pionierem w zakresie stosowania metod matematycznych dla potrzeb prognozowania jako\u015bci koksu. Ponadto w jego dorobku znajduj\u0105 si\u0119 te\u017c prace po\u015bwi\u0119cone problematyce kinetyki proces\u00f3w pirolizy i zgazowania w\u0119gla, restrukturyzacji przemys\u0142u koksowniczego, techniczno-ekonomicznej oceny przedsi\u0119wzi\u0119\u0107 modernizacyjnych w bran\u017cy paliwowej, technicznych aspekt\u00f3w przesy\u0142u gazu ziemnego, proces\u00f3w przygotowania w\u0119gla do koksowania. Przewodniczy\u0142 Radzie Konsultacyjnej przy realizacji 5-letniego projektu \"Inteligentna Koksowania\" o du\u017cym znaczeniu dla rozwoju i modernizacji polskiego przemys\u0142u koksochemicznego. W latach 1979-1981 uczestniczy\u0142 w uruchomieniu Koksowni SRS w Annabie (Algieria).\n\nWsp\u00f3\u0142praca Profesora z przemys\u0142em koncentrowa\u0142a si\u0119 g\u0142\u00f3wnie na bran\u017cy koksochemicznej, gdzie opr\u00f3cz prowadzonych prac badawczych i wdro\u017ceniowych by\u0142 konsultantem w najwi\u0119kszych polskich koksowniach. Profesor wsp\u00f3\u0142pracowa\u0142 z wieloma o\u015brodkami, organizacjami i towarzystwami naukowymi w kraju i za granic\u0105. Jest znany w krajach o dobrze rozwini\u0119tym przemy\u015ble koksowniczym, tj. w Niemczech, Czechach, Rosji i Ukrainie. W latach siedemdziesi\u0105tych odby\u0142 dwa kilkumiesi\u0119czne sta\u017ce w Moskiewskim Instytucie Technologii Chemicznej im. Mendelejewa oraz w Akademii G\u00f3rniczej we Freibergu.\n\nSenat AGH uchwa\u0142\u0105 z dnia 27 stycznia 2016 roku przyzna\u0142 Mu tytu\u0142 Profesora Honorowego AGH za: \"stworzenie systemu kszta\u0142cenia w zakresie energochemicznego przetw\u00f3rstwa w\u0119gla oraz Jego osobisty wk\u0142ad w rozw\u00f3j krajowego koksownictwa\".\n\nOdznaczenia i nagrody\n\nKrzy\u017c Oficerski Orderu Odrodzenia Polski\n, \nKrzy\u017c Kawalerski Orderu Odrodzenia Polski\n, \nZ\u0142oty Krzy\u017c Zas\u0142ugi\n, \nSrebrny Krzy\u017c Zas\u0142ugi\n, \nMedal Komisji Edukacji Narodowej\n, Z\u0142oty Medal z Wyr\u00f3\u017cnieniem na 46 \u015awiatowym Salonie Wynalazczo\u015bci i Innowacji Technicznych EUREKA 97 (Bruksela), trzykrotnie Nagroda Ministra Nauki, Szkolnictwa Wy\u017cszego i Techniki, wielokrotne nagrody Rektora AGH, Nagroda imienia prof. A. Hoborskiego, odznaczenia resortowe, m.in. hutnicze i energetyczne\n\nBibliografia publikacji\n\nhttps://badap.agh.edu.pl/autor/karcz-aleksander-003205\n\n\u0179r\u00f3d\u0142a do biogramu\n\nKsi\u0105\u017cki\n\nProf. Aleksander Karcz Profesorem Honorowym Akademii G\u00f3rniczo-Hutniczej im. Stanis\u0142awa Staszica w Krakowie. Krak\u00f3w, 24 czerwca 2016 r. Krak\u00f3w 2016, 50 s.\n\nTechnologia Paliw\u00a0: wyzwania i szanse. Praca zbiorowa pod red. P. Burmistrza. Krak\u00f3w 2016, s. 9-14, [foto]\n\nWielka Ksi\u0119ga 85-lecia Akademii G\u00f3rniczo-Hutniczej. [Oprac.] zesp\u00f3\u0142 aut. K. Piko\u0144 (red. naczelny), A. Soko\u0142owska (dyrektor projektu), K. Piko\u0144. Gliwice 2004, s. 140\n\nArtyku\u0142y\n\nDziennik Polski\n 2022, nr 180 (4 VIII 2022), s. 13 [nekr.]\n\nDziennik Polski\n 2022, nr 181 (5 VIII 2022), s. 27 [nekr.]\n\nDziennik Polski\n 2022, nr 182 (5-6 VIII 2022), s. 18 [nekr.]\n\nDziennik Polski\n 2022, nr 184 (9 VIII 2022), s. 13 [nekr.]\n\nDziennik Polski\n 2022, nr 185 (10 VIII 2022), s. 12 [nekr.]\n\nDziennik Polski\n 2022, nr 186 (11 VIII 2022), s. 5 [nekr.]\n\nKarcz A.: Gdy co\u015b znika, powstaje co\u015b innego\u00a0: wywiad z profesorem Aleksandrem Karczem.  Rozm. O. \u015alizie\u0144. \nBiuletyn AGH\n 2021, nr 165, s. 10-11, [foto]\n\n[\nProtok\u00f3\u0142 z Posiedzenia Senatu AGH...\n 27.01.2016], s. 2, 14-16, 52\n\nStruga\u0142a A.: 70-lecie urodzin Profesora Aleksandra Karcza. \nKarbo\u00a0: energochemia\u00a0: ekologia\n 2009, nr 4, s. 188-189, [foto]\n\nStruga\u0142a A., Czerski G.: Jubileusz 70-lecia urodzin profesora Aleksandra Karcza. \nBiuletyn AGH\n 2009, nr 24, s. 14-16, [foto]\n\nStruga\u0142a A., Czerski G.: Tytu\u0142 Profesora Honorowego AGH dla prof. Aleksandra Karcza. \nBiuletyn AGH\n 2016, nr 104/105, s. 16-17, [foto]\n\nTytu\u0142 Profesora Honorowego AGH dla prof. Aleksandra Karcza. \nVivat Akademia\u00a0: AGH\n 2017, nr 16, s. 14, [foto]\n\nInne\n\nAleksander Karcz\u00a0: Kondolencje\u00a0: Dziennik Polski - Nekrologi [online] [przegl\u0105dany 18.08.2022]. Dost\u0119pny w: \nhttps://www.nekrologi.net/kondolencje/aleksander-karcz/60093777\n\nAleksander Karcz \u2013 Wikipedia, wolna encyklopedia[online] [przegl\u0105dany 18.08.2022]. Dost\u0119pny w: \nhttps://pl.wikipedia.org/wiki/Aleksander_Karcz\n\nEnergochemiczne przetw\u00f3rstwo w\u0119gla [Dokument elektroniczny]\u00a0: szanse i zagro\u017cenia\u00a0: Krak\u00f3w 10 XII 2009\u00a0: materia\u0142y konferencyjne. Krak\u00f3w 2009. 1 dysk optyczny (CD-ROM) s. 1-4 (po wybraniu opcji: Referaty)\n\nInformacje od dr. in\u017c. Grzegorza Czerskiego\n\nNagroda Hoborskiego / \u015awi\u0119ta Nauk \u015acis\u0142ych w AGH [online] [przegl\u0105dany 13.01.2022]. Dost\u0119pny w: \nhttp://www.dni-hoborskiego.agh.edu.pl/fileadmin/default/templates/css/j/dnihoborskiego/system/2021/Nagroda_Hoborski_2021.pdf\n\nOlszewska D.: Wydzia\u0142 Energetyki i Paliw. \nVivat Akademia\u00a0: AGH\n [online]. 2018, nr 19, s. 28, [foto] [przegl\u0105dany 8.01.2019]. Dost\u0119pny w: \nhttp://vivat.agh.edu.pl/vivatpdf/vivat_019.pdf\n\n[Zaproszenie na uroczyste posiedzenie Senatu AGH po\u015bwi\u0119cone nadaniu godno\u015bci Profesora Honorowego AGH prof. Aleksandrowi Karczowi]. Krak\u00f3w 2016, [foto]\n\nZmar\u0142 prof. Aleksander Karcz - AGH [online] [przegl\u0105dany 18.08.2022]. Dost\u0119pny w: \nhttps://www.agh.edu.pl/aktualnosci/detail/zmarl-prof-aleksander-karcz\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Aleksander_Adam_Karcz&oldid=76317\n\u201d\n\nKategoria\n: \nBiogramy", "metadata": {"url": "https://historia.agh.edu.pl/mediawiki/index.php?title=Aleksander_Adam_Karcz&oldid=76317", "title": "Aleksander Adam Karcz \u2013 Historia AGH", "depth": 3, "duplicate": false, "content_hash": "f65cacff7d398a49b2a446526c82be3e", "word_count": 1195, "headings": [{"level": 1, "text": "Aleksander Adam Karcz"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 4, "text": "Bibliografia publikacji"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}