{"content": "# WRSS \u2013 Wydzia\u0142 In\u017cynierii L\u0105dowej i Gospodarki Zasobami\n\nURL: https://wilgz.agh.edu.pl/student/organizacje/wrss/\nCrawled: 2025-03-19 21:29:11\n\nHomepage\n \u00a0/\u00a0 \nStudent\n \u00a0/\u00a0 \nOrganizacje\n \u00a0/\u00a0 \nWRSS\n WRSS\n\nWRSS WILGZ, czyli Wydzia\u0142owa Rada Samorz\u0105du Student\u00f3w Wydzia\u0142u In\u017cynierii L\u0105dowej \u00a0\u00a0i\u00a0Gospodarki Zasobami to\u00a0grupa sk\u0142adaj\u0105ca si\u0119 z\u00a015 przedstawicieli Student\u00f3w naszego Wydzia\u0142u na\u00a0Akademii G\u00f3rniczo-Hutniczej w\u00a0Krakowie. Pr\u0119\u017cnie dzia\u0142amy na\u00a0AGH ju\u017c od\u00a0wielu lat, chc\u0105c polepsza\u0107 atmosfer\u0119 na\u00a0naszej Alma Mater. Wprowadzamy udogodnienia\u00a0\u00a0\u00a0\u00a0 i\u00a0nowe pomys\u0142y, kt\u00f3re sprzyjaj\u0105 ca\u0142ej Spo\u0142eczno\u015bci Uczelni. Jeste\u015bmy ambitni, aktywni, kreatywni oraz\u00a0pracowici, co\u00a0pomaga nam wykonywa\u0107 nasze zadania z\u00a0wielkim entuzjazmem. \u0141\u0105czy nas wsp\u00f3lna pasja \u2013 dbanie o\u00a0rozw\u00f3j, przysz\u0142o\u015b\u0107 i\u00a0promocj\u0119 Wydzia\u0142u, a\u00a0tak\u017ce d\u0105\u017cenie do\u00a0tego, by\u00a0Wydzia\u0142 by\u0142 przyjazny Studentowi. W\u00a0naszym obowi\u0105zku le\u017cy pogodzenie nowoczesnego podej\u015bcia do\u00a0edukacji, nie\u00a0zatracaj\u0105c przy tym tradycji towarzysz\u0105cych Wydzia\u0142owi.\nCzym si\u0119 zajmujemy?\nNasza Rada podzielona jest na\u00a0cztery zespo\u0142y \u2013 Social Media, Promocja, Dydaktyka oraz\u00a0 Wydarzenia. Ten ostatni odpowiedzialny jest za\u00a0organizacj\u0119 event\u00f3w i\u00a0imprez. Zesp\u00f3\u0142 do\u00a0spraw Promocji zajmuje si\u0119 nawi\u0105zywaniem wsp\u00f3\u0142prac z\u00a0licznymi firmami i\u00a0organizacjami, natomiast sekcja Dydaktyki dba o\u00a0komfort studiowania na\u00a0Wydziale, a\u00a0tak\u017ce opiniuje bie\u017c\u0105ce dokumenty dotycz\u0105ce kierunk\u00f3w. Po\u0142\u0105czenie dzia\u0142a\u0144 i\u00a0inicjatyw wszystkich sekcji sprzyja kreowaniu niesamowitych projekt\u00f3w. Trzy, najwi\u0119ksze z\u00a0nich to\u00a0Barb\u00f3rka, Rajd oraz\u00a0Bal.\nOrganizujemy tak\u017ce r\u00f3\u017cne, comiesi\u0119czne wydarzenia i\u00a0imprezy tematyczne, kt\u00f3rych\u00a0historie\u00a0 \u00a0i\u00a0przebieg mo\u017cecie \u015bledzi\u0107 na\u00a0naszych mediach spo\u0142eczno\u015bciowych: @wrsswilgz.\nPami\u0119tajcie o\u00a0tym, \u017ce\u00a0jeste\u015bmy dla Was \u2013 dla ka\u017cdej osoby na\u00a0Wydziale, s\u0142u\u017cymy pomoc\u0105 i\u00a0zawsze mo\u017cecie si\u0119 do\u00a0nas zwr\u00f3ci\u0107. TOGETHER WE\u00a0ROCK THE FUTURE\n[instagram-feed feed=5]", "metadata": {"url": "https://wilgz.agh.edu.pl/student/organizacje/wrss/", "title": "WRSS \u2013 Wydzia\u0142 In\u017cynierii L\u0105dowej i Gospodarki Zasobami", "depth": 3, "duplicate": false, "content_hash": "c07dc89fef08d2247270dbd3d104ee22", "word_count": 236, "headings": [{"level": 1, "text": "WRSS"}, {"level": 2, "text": "Czym si\u0119 zajmujemy?"}]}}