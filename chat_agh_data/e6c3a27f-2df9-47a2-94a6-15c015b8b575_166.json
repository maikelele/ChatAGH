{"content": "# Odszed\u0142 prof. Zbigniew Fajklewicz-- Serwis Akademii G\u00f3rniczo-Hutniczej \n\nURL: https://www.agh.edu.pl/pracownicy/odeszli/info/article/odszedl-prof-zbigniew-fajklewicz/\nCrawled: 2025-03-19 22:33:42\n\nOdszed\u0142 prof. Zbigniew Fajklewicz \n\n 27/08/2020 \n\nOdszed\u0142 prof. dr hab. in\u017c. Zbigniew Fajklewicz, geofizyk, tw\u00f3rca mikrograwimetrii, Honorowy Profesor AGH.\n\nProfesor by\u0142 specjalist\u0105 w zakresie ochrony teren\u00f3w g\u00f3rniczych, wieloletnim pracownikiem Mi\u0119dzyresortowego Instytutu Geofizyki, Zak\u0142adu Geofizyki, Katedry Geofizyki na Wydziale Geologiczno-Poszukiwawczym, p\u00f3\u017aniej Geologii, Geofizyki i Ochrony \u015arodowiska AGH. W latach 1966\u20131972 pe\u0142ni\u0142 funkcj\u0119 Dziekana Wydzia\u0142u Geologiczno-Poszukiwawczego AGH. By\u0142 wieloletnim cz\u0142onkiem i Przewodnicz\u0105cym Komitetu Geofizyki PAN (1998\u20132004).\n\nProfesor by\u0142 pe\u0142nym pasji uczonym i nauczycielem akademickim, autorem znacz\u0105cych prac naukowych, ekspertyz i opracowa\u0144 przemys\u0142owych, monografii i podr\u0119cznik\u00f3w akademickich, promotorem kilkudziesi\u0119ciu doktor\u00f3w i kilkuset magistr\u00f3w, laureatem wielu nagr\u00f3d i odznacze\u0144, m.in. \u201eZa prac\u0119 spo\u0142eczn\u0105 dla miasta Krakowa\u201d, \u201eZas\u0142u\u017cony dla Polskiej Geologii\u201d.\n\nRodzinie Zmar\u0142ego wyrazy szczerego wsp\u00f3\u0142czucia sk\u0142adaj\u0105 Rektor i Senat AGH.\n\nUroczysto\u015bci pogrzebowe odb\u0119d\u0105 si\u0119 28 sierpnia o godz. 11.00 na Cmentarzu Salwatorskim w Krakowie.\n\nPowr\u00f3t", "metadata": {"url": "https://www.agh.edu.pl/pracownicy/odeszli/info/article/odszedl-prof-zbigniew-fajklewicz/", "title": "Odszed\u0142 prof. Zbigniew Fajklewicz-- Serwis Akademii G\u00f3rniczo-Hutniczej ", "depth": 3, "duplicate": false, "content_hash": "b80ed965ae593100123cb3b3b03a70e3", "word_count": 130, "headings": [{"level": 1, "text": "Aktualno\u015bci"}, {"level": 4, "text": "Uroczysto\u015bci pogrzebowe odb\u0119d\u0105 si\u0119 28 sierpnia o godz. 11.00 na Cmentarzu Salwatorskim w Krakowie."}, {"level": 2, "text": "Inne artyku\u0142y"}, {"level": 2, "text": "Najnowsze artyku\u0142y"}, {"level": 2, "text": "Stopka"}]}}