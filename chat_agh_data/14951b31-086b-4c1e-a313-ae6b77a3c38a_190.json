{"content": "# Informatyka Spo\u0142eczna - Wydzia\u0142 Humanistyczny AGH\n\nURL: https://wh.agh.edu.pl/studia/kierunki-i-specjalnosci/informatyka-spoleczna/\nCrawled: 2025-03-19 21:37:22\n\nInformatyka Spo\u0142eczna\n\nInformacje og\u00f3lne\n\nInformatyka spo\u0142eczna \u2013 studia I stopnia\n\nDynamiczny rozw\u00f3j technologii sprawia, \u017ce coraz cz\u0119\u015bciej m\u0142odzi ludzie staj\u0105 przed wyzwaniem wykonywania w przysz\u0142o\u015bci zawodu, kt\u00f3ry jeszcze nie powsta\u0142.\n\nW\u0142a\u015bnie dlatego podj\u0119li\u015bmy pr\u00f3b\u0119 \u0142\u0105czenia nauk o spo\u0142ecze\u0144stwie z wiedz\u0105 techniczn\u0105, daj\u0105c m\u0142odym osobom mo\u017cliwo\u015b\u0107 zdobywania unikalnych kompetencji zar\u00f3wno z zakresu znajomo\u015bci technologii, jak i sprawnego wykorzystywania jej w przestrzeni spo\u0142ecznej. Tak powsta\u0142a Informatyka Spo\u0142eczna!\n\nInformatyka Spo\u0142eczna to:\n\nMultidyscyplinarny program studi\u00f3w\n\nProgram studi\u00f3w zosta\u0142 u\u0142o\u017cony wsp\u00f3lnie z pracownikami wydzia\u0142\u00f3w Akademii takich jak: Wydzia\u0142 Elektrotechniki, Automatyki Informatyki i In\u017cynierii Biomedycznej oraz Wydzia\u0142 Informatyki, Elektroniki i Telekomunikacji.\n\nWiedza technologiczna zosta\u0142a uzupe\u0142niona o zaj\u0119cia z zakresu nauk o spo\u0142ecze\u0144stwie oraz spotkania z praktykami, pracuj\u0105cymi w globalnych korporacjach i tworz\u0105cymi innowacyjne technologie.\n\nInformatyka spo\u0142eczna jest kierunkiem dla os\u00f3b, kt\u00f3re poszukuj\u0105 wielu mo\u017cliwo\u015bci zdobywania wiedzy i zale\u017cy im przede wszystkim na wszechstronnym korzystaniu ze zdobytych informacji.\n\nPe\u0142ny program kierunku, studia I stopnia\n\nSzczeg\u00f3\u0142owe informacje dotycz\u0105ce rekrutacji na kierunek\n\nCzego uczymy\n\nZaj\u0119cia z praktykami\n\nStudenci zdobywaj\u0105 praktyczne umiej\u0119tno\u015bci dzi\u0119ki warsztatom z pracownikami takich firm jak: Comarch, Edisonda, Fortress Gaming Technologies, IBM BTO Business Consulting Services, SoInteractive SA, SOKKA, czy VoiceFinder. Dodatkowe wsparcie dla kierunku wnosi tak\u017ce fundusz typu seed-capital INNOventure specjalizuj\u0105cy si\u0119 w komercjalizacji efekt\u00f3w prac badawczo-naukowych. INNOventure w ramach wsp\u00f3\u0142pracy z Wydzia\u0142em prezentuje case studies oraz success stories, ale tak\u017ce dostarcza merytoryczne i inwestycyjne dla najlepszych student\u00f3w w rozwijaniu przez nich projektach.\n\nMo\u017cliwo\u015b\u0107 korzystania z wiedzy oraz do\u015bwiadczenia wybitnych praktyk\u00f3w jest nieocenion\u0105 warto\u015bci\u0105 dla student\u00f3w, kt\u00f3rzy zdobywaj\u0105 niezb\u0119dn\u0105 wiedz\u0119, ale r\u00f3wnie\u017c niezb\u0119dny w codziennej pracy \u201eknow-how\u201d.\n\nWszystkie zaj\u0119cia praktyczne b\u0119d\u0105 mia\u0142y form\u0119 zaj\u0119\u0107 z komputerem, w ma\u0142ych grupach laboratoryjnych.\n\nUnikatowy program studi\u00f3w\n\nTo pierwszy tego typu kierunek na AGH, kt\u00f3ry k\u0142adzie tak ogromny nacisk na \u0142\u0105czenie kompetencji twardych i mi\u0119kkich, przygotowuje student\u00f3w do wykonywania zawod\u00f3w przysz\u0142o\u015bci i opiera si\u0119 na wsp\u00f3\u0142pracy z wybitnymi praktykami.\n\nProgram naszych studi\u00f3w obejmuje m.in. takie przedmioty jak:\n\nAnaliza sieci spo\u0142ecznych\n\nGrafika komputerowa\n\nBadanie u\u017cyteczno\u015bci interfejs\u00f3w\n\nTechnologie webowe\n\nService design\n\nProgramowanie robot\u00f3w\n\nWielowymiarowa analiza danych\n\nDesign thinking\n\nKomputerowa ekstrakcja danych\n\nText mining\n\nProjektowanie interfejs\u00f3w. Podstawy ergonomii\n\nSmart community, smart city\n\nBazy danych\n\nWizualizacja danych\n\nEksploracja danych\n\nModelowanie w data mining\n\nNauka samodzielno\u015bci\n\nNic tak nie weryfikuje wiedzy, jak praktyka, w\u0142a\u015bnie dlatego wyk\u0142adowcy oraz opiekunowie studi\u00f3w b\u0119d\u0105 \u201einspirowa\u0107\u201d student\u00f3w do podejmowania w\u0142asnych inicjatyw i budowania start-up\u2019\u00f3w oraz udzia\u0142u w praktykach u wiod\u0105cych firm.\n\nPraktyki b\u0119dzie mo\u017cna odby\u0107 m.in. w:\n\nKrakowskim Parku Technologicznym, kt\u00f3ry wsp\u00f3lnie z przedsi\u0119biorcami, naukowcami i samorz\u0105dowcami wspiera rozw\u00f3j 350 firm i jest jednym z dw\u00f3ch certyfikowanych Living Lab\u00f3w pozwalaj\u0105cych testowa\u0107 innowacyjne rozwi\u0105zania biznesowe,\n\ninwestuj\u0105cej kilka milion\u00f3w rocznie w rozw\u00f3j, krakowskiej firmie Synerise,\n\nCome Creation Group zajmuj\u0105cej si\u0119 komunikacj\u0105 produkt\u00f3w z bran\u017c nowych technologii.\n\nIntellect Software House wykorzystuj\u0105cej swe wieloletnie do\u015bwiadczenie w bran\u017cy IT zajmuje si\u0119 projektowaniem, budowaniem i dostarczaniem nowoczesnych produkt\u00f3w cyfrowych\n\nProfil absolwenta\n\nPrzysz\u0142o\u015bciowe kompetencje\n\nNa WH AGH \u0142\u0105czymy rzeteln\u0105, technologiczn\u0105 wiedz\u0119 z humanistyczn\u0105 elastyczno\u015bci\u0105, kt\u00f3ra umo\u017cliwia absolwentom zdobycie kompetencji w dw\u00f3ch obszarach:\n\nzaawansowanych technik odkrywania wiedzy z baz danych (data analytics, data mining, big data, machine learning, predictive analysis);\n\nuser experience i design thinking (user experience design), czyli projektowania produkt\u00f3w interaktywnych w taki spos\u00f3b, aby by\u0142y najkorzystniej odbierane przez u\u017cytkownik\u00f3w oraz wspomaga\u0142y zaawansowan\u0105 analiz\u0119, wyszukiwanie i gromadzenia danych.\n\nAbsolwenci naszego nowego kierunku zdobywaj\u0105 unikalne na rynku pracy kompetencje mi\u0119kkie i twarde z zakresu technologii, komunikacji oraz zarz\u0105dzania projektami. A przede wszystkim wyposa\u017ceni w rzeteln\u0105 wiedz\u0119, potrafi\u0105 elastycznie oraz kreatywnie z niej korzysta\u0107.\n\nKontakt\n\nWydzia\u0142owy Zesp\u00f3\u0142 ds. Rekrutacji:\n\ne-mail: \nwkr-wh@agh.edu.pl\n\nCentrum Rekrutacji:\n\nbud. U-2 (ul. Reymonta 7), pok. 101\n\ntel. 12 617 36 84\n\ne-mail: \nrekrutacja@agh.edu.pl\n\nJe\u015bli masz pytania, mo\u017cesz zada\u0107 je r\u00f3wnie\u017c za po\u015brednictwem naszego \nfanpage na Facebooku!\n\nInformatyka spo\u0142eczna \u2013 studia II stopnia\n\nInformacje og\u00f3lne\n\nWsp\u00f3\u0142czesny rynek pracy zdominowany jest przez nowoczesne technologie, kt\u00f3re horyzontalnie i wertykalnie zmieniaj\u0105 jego struktury. Wymaga to od pracownik\u00f3w wi\u0119kszej elastyczno\u015bci i skuteczno\u015bci, a tak\u017ce szybkiej adaptacji do nowych zada\u0144. Ekstremalnie szybko powstaj\u0105 nowe zawody zwi\u0105zane z ICT oraz segmentami / sektorami kreatywnymi. Swoistym trendem staje si\u0119 zapotrzebowanie rynku pracy na specjalist\u00f3w, posiadaj\u0105cych kompetencje, pozwalaj\u0105ce \u0142\u0105czy\u0107 \u015bwiat wysokich technologii informacyjno-komunikacyjnych z tym, co spo\u0142eczne / humanistyczne. Dlatego stworzyli\u015bmy unikatowy w skali kraju kierunek, kt\u00f3ry pozwoli na po\u0142\u0105czenie tych element\u00f3w ju\u017c na etapie studiowania. Nasze studia w ramach poszczeg\u00f3lnych przedmiot\u00f3w wyposa\u017c\u0105 student\u00f3w w wiedz\u0119, umiej\u0119tno\u015bci i kompetencje pozwalaj\u0105ce na:\n\nrozwi\u0105zywanie problem\u00f3w w oparciu o analiz\u0119 danych;\n\nbadanie i projektowanie komunikacji cz\u0142owiek-komputer;\n\nprojektowanie i tworzenie interaktywnych \u015brodowisk wirtualnych o znaczeniu spo\u0142ecznym;\n\ntworzenie system\u00f3w zajmuj\u0105cych si\u0119 gromadzeniem i przetwarzaniem danych;\n\nPe\u0142ny program kierunku, studia II stopnia\n\nSzczeg\u00f3\u0142owe informacje dotycz\u0105ce rekrutacji na kierunek\n\nCzego uczymy\n\nInformatyka spo\u0142eczne na II stopniu to 2 \u015bcie\u017cki nauki. Nasi studenci wybieraj\u0105:\n\nSztuczna inteligencja & data mining kszta\u0142ci student\u00f3w w zakresie wiedzy i umiej\u0119tno\u015bci zaawansowanych technik odkrywania wiedzy z baz danych ( data analytics, data mining, big data, machine learning, predictive analysis) oraz badania kontekstu spo\u0142ecznego interakcji z robotami, chatbotami nabieraj\u0105cego dzi\u015b szczeg\u00f3lnego znaczenia w zwi\u0105zku pojawianiem si\u0119 sztucznej inteligencji w kolejnych sferach codziennego \u017cycia.\n\nDesign & Product development kszta\u0142ci student\u00f3w w zakresie projektowania produkt\u00f3w, w taki spos\u00f3b, aby by\u0142y najkorzystniej odbierane przez u\u017cytkownik\u00f3w oraz by odpowiada\u0142y ich potrzebom i oczekiwaniom.\n\nProfil absolwenta\n\nNasi studenci zdobywaj\u0105 kompetencje z zakresu projektowania, programowania oraz analityki zapewniaj\u0105ce przygotowanie do pracy w sektorze IT, przy wytwarzaniu oprogramowania, w dzia\u0142ach R&D, w firmach marketingowych, analitycznych, firmach prowadz\u0105cych badania spo\u0142eczne, firmach e-commerce, w mediach i portalach informacyjnych, jak r\u00f3wnie\u017c w sektorze kreatywnym i przemy\u015ble gier wideo.\n\nS\u0105 przygotowani merytorycznie i praktycznie do pracy w charakterze team leader\u00f3w oraz project manager\u00f3w, koordynator\u00f3w interdyscyplinarnych zespo\u0142\u00f3w specjalist\u00f3w, jak r\u00f3wnie\u017c do za\u0142o\u017cenia w\u0142asnej dzia\u0142alno\u015bci gospodarczej. Dzi\u0119ki naszym studiom s\u0105 oni specjalistami, kt\u00f3rzy w oparciu o analiz\u0119 danych potrafi\u0105 rozwi\u0105zywa\u0107 problemy z r\u00f3\u017cnych dziedzin \u017cycia spo\u0142ecznego.\n\nKontakt\n\nWydzia\u0142owy Zesp\u00f3\u0142 ds. Rekrutacji:\n\ne-mail: \nwkr-wh@agh.edu.pl\n\nCentrum Rekrutacji:\n\nbud. U-2 (ul. Reymonta 7), pok. 101\n\ntel. 12 617 36 84\n\ne-mail: \nrekrutacja@agh.edu.pl\n\nJe\u015bli masz pytania, mo\u017cesz zada\u0107 je r\u00f3wnie\u017c za po\u015brednictwem naszego \nfanpage na Facebooku!", "metadata": {"url": "https://wh.agh.edu.pl/studia/kierunki-i-specjalnosci/informatyka-spoleczna/", "title": "Informatyka Spo\u0142eczna - Wydzia\u0142 Humanistyczny AGH", "depth": 3, "duplicate": false, "content_hash": "14c6cb72d1432cef30acac077f76a340", "word_count": 961, "headings": [{"level": 1, "text": "Informatyka Spo\u0142eczna"}, {"level": 2, "text": "Informacje og\u00f3lne"}, {"level": 2, "text": "Informatyka spo\u0142eczna \u2013 studia I stopnia"}, {"level": 2, "text": "Czego uczymy"}, {"level": 2, "text": "Profil absolwenta"}, {"level": 2, "text": "Kontakt"}, {"level": 2, "text": "Informatyka spo\u0142eczna \u2013 studia II stopnia"}, {"level": 2, "text": "Informacje og\u00f3lne"}, {"level": 2, "text": "Czego uczymy"}, {"level": 2, "text": "Profil absolwenta"}, {"level": 2, "text": "Kontakt"}, {"level": 3, "text": "%20"}]}}