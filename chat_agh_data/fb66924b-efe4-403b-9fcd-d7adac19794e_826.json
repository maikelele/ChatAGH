{"content": "# Giang Nguyen Van \u2013 Historia AGH\n\nURL: https://historia.agh.edu.pl/wiki/Nguyen_Van_Giang\nCrawled: 2025-03-19 21:09:25\n\nGiang Nguyen Van\n\nZ Historia AGH\n\n(Przekierowano z \nNguyen Van Giang\n)\n\nGiang Nguyen Van\n\nNazwisko\n\nNguyen Van\n\nImi\u0119 / imiona\n\nGiang\n\nTytu\u0142y / stanowiska\n\nProf. dr in\u017c.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n18 wrze\u015bnia 1950\n\nMiejsce urodzenia\n\nNinh Binh (Wietnam)\n\nDyscyplina/specjalno\u015bci\n\ngeofizyka stosowana\n, \ngeofizyka poszukiwawcza\n\nRok przyznania doktoratu h.c. AGH\n\n2016\n\nPow\u00f3d przyznania doktoratu h.c. AGH\n\nza nawi\u0105zanie i rozwijanie wsp\u00f3\u0142pracy naukowo-badawczej w obszarze podstawowych i stosowanych bada\u0144 naukowych w dziedzinie nauk o Ziemi mi\u0119dzy Akademi\u0105 G\u00f3rniczo-Hutnicz\u0105 w Krakowie a Vietnam Academy of Science and Technology w Hanoi oraz innymi uniwersytetami z Wietnamu; za wsp\u00f3\u0142prac\u0119 w doskonaleniu program\u00f3w nauczania i organizacji procesu dydaktycznego oraz d\u0105\u017cenie do osi\u0105gni\u0119cia najwy\u017cszego poziomu bada\u0144 i kszta\u0142cenia oraz otwartej wymiany pogl\u0105d\u00f3w i opinii naukowych\n\nProf. dr in\u017c. \nGiang Nguyen Van\n (1950-)\n\nDyscyplina/specjalno\u015bci: geofizyka stosowana, geofizyka poszukiwawcza\n\nNota biograficzna\n\nUrodzi\u0142 si\u0119 18 wrze\u015bnia 1950 roku w Ninh Binh w Wietnamie. \n\nW 1968 roku rozpocz\u0105\u0142 studia na \u00f3wczesnym \nWydziale Geologiczno-Poszukiwawczym Akademii G\u00f3rniczo-Hutniczej\n (specjalno\u015b\u0107 geofizyka poszukiwawcza), gdzie w  1974 roku uzyska\u0142 dyplom magistra in\u017cyniera. W roku 1989 obroni\u0142 doktorat w Instytucie Geofizyki w National Centre for Science and Technology (NCST) na podstawie pracy \"Badanie charakterystyki pola geomagnetycznego na terytorium Wietnamu na podstawie danych naziemnych i pomiar\u00f3w aeromagnetycznych\".\nW roku 2002  uzyska\u0142 stanowisko profesora w Instytucie Geofizyki w Wietnamskiej Akademii Nauk i Technologii w Hanoi (VAST, wcze\u015bniej NCST).\n\nW roku 1975 rozpocz\u0105\u0142 prac\u0119 jako geofizyk w National Centre for Science and Technology (NCST) w Hanoi, w Wietnamie.  W latach 1990\u20132010 - Dyrektor Zak\u0142adu Geofizyki Stosowanej w Instytucie Geofizyki VAST. W latach 1996\u20132010 - wyk\u0142adowca geofizyki na Wydziale Geologii University of Natural Sciences \u2013 Hanoi National University. W latach 2002\u20132014 \u2013 wyk\u0142adowca metod elektromagnetycznych na Wydziale Fizyki University of Natural Sciences \u2013 Ho Chi Minh City National University. \nDyrektor Zak\u0142adu Geofizyki Stosowanej w Graduated University of Science and Technology of VAST i Dyrektor Zak\u0142adu Geotechniki i Podziemnych Struktur w Binh Duong University. Przewodnicz\u0105cy Rady Naukowej Instytutu Geofizyki VAST.\n\nWsp\u00f3\u0142pracowa\u0142 z Institute of Terrestrial Magnetism, Ionosphere and Radio Wave Propagation of the Russian Academy of Sciences w Moskwie (1984), Institute de Physique du Globe de Paris (1990), Institute of Geophysics at the Ludwig-Maximilians University w Monachium (1995), Asian Institute of Technology w Bangkoku (2001), L'Institute de Physique du Globe de Strasbourg EOST, CNRS Uniwersytetu w Strasburgu (2004), Akita University w Japonii, (2006), Sapienza University w Rzymie (2007), Chiang Mai University w Tajlandii (2008), Ping Tung University na Tajwanie (2009). \n\nDzi\u0119ki staraniom Profesora zosta\u0142a odnowiona wsp\u00f3\u0142praca mi\u0119dzy Wietnamsk\u0105 Akademi\u0105 Nauk i Technologii oraz Akademi\u0105 G\u00f3rniczo-Hutnicz\u0105 w Krakowie. Umowa realizowana na kilku wydzia\u0142ach AGH obejmuje dzia\u0142alno\u015b\u0107 badawcz\u0105 w zespo\u0142ach mi\u0119dzynarodowych wraz z jednostkami przemys\u0142owymi, prace metodyczne i do\u015bwiadczalne nad doskonaleniem szeroko rozumianych bada\u0144 geofizycznych, geologicznych, geodezyjnych i innych oraz wymian\u0119 naukowc\u00f3w.\n\nCz\u0142onek Rady Naukowej kwartalnika AGH \u201eGeologia\u201d, obecnie \u201eGeology, Geophysics & Environment\u201d. \n\nAutor i wsp\u00f3\u0142autor licznych publikacji w j\u0119zyku wietnamskim, angielskim, rosyjskim, polskim i francuskim, w tym monografii i podr\u0119cznik\u00f3w akademickich. Obszar jego dzia\u0142ania naukowego obejmuje problematyk\u0119 poszukiwania i monitoringu stanu warstw wodono\u015bnych metodami geofizycznymi, wykorzystanie metody georadarowej w zagadnieniach in\u017cynierskich i ochrony \u015brodowiska, a tak\u017ce badanie metodami geofizycznymi geologicznych struktur przypowierzchniowych \n\nCz\u0142onek Vietnamese Society of Geophysicists, Vietnamese Society of Physics, Vietnamese Association of Geology. \nPrzedstawiciel Wietnamu z funkcj\u0105 sekretarza w Mi\u0119dzynarodowej Unii Geodezji i Geofizyki \nOd roku 2005 - zast\u0119pca redaktora naczelnego w Vietnam Journal of Earth Sciences.\n\nW 2016 roku otrzyma\u0142 doktorat honoris causa AGH.\n\nOdznaczenia i nagrody\n\nNagrody zespo\u0142owe Ho Chi Minha dla Nauki (2005) za prac\u0119 przy Narodowym Atlasie Wietnamu, za konstrukcj\u0119 pi\u0119ciu map geomagnetycznych, nagroda UNESCO (UNESCO Regional in Jakarta Award)\n\n\u0179r\u00f3d\u0142a do biogramu\n\nKsi\u0105\u017cki\n\nProfesor Nguyen Van Giang Doktor Honoris Causa Akademii G\u00f3rniczo-Hutniczej im. Stanis\u0142awa Staszica w Krakowie. Krak\u00f3w, 1 kwietnia 2016 r. Krak\u00f3w 2016, 32 s., [foto]\n\nArtyku\u0142y\n\nProfesor Nguyen Van Giang doktorem honoris causa AGH. \nBiuletyn AGH\n 2016, nr 101, s. 14-15, [foto]\n\nProfesor Nguyen Van Giang doktorem honoris causa AGH. \nVivat Akademia\u00a0: AGH\n 2016, nr 15, s. 6, [foto]\n\n[\nProtok\u00f3\u0142 z Posiedzenia Senatu AGH...\n 30.09.2015], s. 2, 8-9, 33\n\nInne\n\nNguyen Van Giang [Zaproszenie] na uroczyste posiedzenie senatu AGH po\u015bwi\u0119cone nadaniu godno\u015bci Doktora Honoris Causa Panu Nguyen Van Giang. [Krak\u00f3w 2016], [foto]\n\nstan na dzie\u0144 11.02.2023\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Giang_Nguyen_Van&oldid=75720\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/wiki/Nguyen_Van_Giang", "title": "Giang Nguyen Van \u2013 Historia AGH", "depth": 2, "duplicate": false, "content_hash": "e5827e3d100ea85e9b4f86241acadcce", "word_count": 701, "headings": [{"level": 1, "text": "Giang Nguyen Van"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}