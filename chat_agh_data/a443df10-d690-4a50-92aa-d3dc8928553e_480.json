{"content": "# \n\nURL: https://welcome.agh.edu.pl/\nCrawled: 2025-03-19 21:12:59\n\nAplikacja dla student\u00f3w AGH\n\n \u2018Welcome to AGH UST\u2019 to aplikacja stworzona z my\u015bl\u0105\n                o wszystkich zagranicznych studentach i kandydatach\n                na studia w Akademii G\u00f3rniczo-Hutniczej, kt\u00f3rej g\u0142\u00f3wnym celem jest pomoc w poruszaniu si\u0119 po kampusie\n                uczelni.\n\n                Znajdziesz w niej wszystkie niezb\u0119dne informacje, w tym godziny otwarcia dziekanat\u00f3w, lokalizacje\n                budynk\u00f3w\n                AGH (wydzia\u0142\u00f3w, akademik\u00f3w, obiekt\u00f3w sportowych, klub\u00f3w studenckich, punkt\u00f3w ksero, sto\u0142\u00f3wek i wielu\n                innych)\n                z mo\u017cliwo\u015bci\u0105 wyznaczania tras, wydarzenia i aktualno\u015bci dotycz\u0105ce \u017cycia studenckiego, a tak\u017ce\n                informacje\n                o Krakowie i jego najciekawszych zak\u0105tkach.\n\nCo znajdziesz w aplikacji\n\nOg\u00f3lne informacje o uczelni i ofercie edukacyjnej\n\nPrzewodnik studenta\n\nInformacje o Dziale Student\u00f3w Zagranicznych\n\nJak zosta\u0107 studentem AGH\n\nKontakt do personelu uczelni\n\nLokalizacje wydzia\u0142\u00f3w, klub\u00f3w, sto\u0142\u00f3wek i innych obiekt\u00f3w\n\nGodziny otwarcia dziekanat\u00f3w\n\nWydarzenia i aktualno\u015bci\n\nCo warto zobaczy\u0107 w Krakowie\n\ni wiele, wiele wi\u0119cej\u2026\n\n            Aplikacja stanowi doskona\u0142y przewodnik dla student\u00f3w AGH. Znajduj\u0105 si\u0119 w niej wszystkie niezb\u0119dne informacje\n            i\n            jest niezast\u0105pionym narz\u0119dziem, kiedy spieszysz si\u0119 na zaj\u0119cia i nie mo\u017cesz znale\u017a\u0107 tego jednego budynku :)\n\n            Projekt \u201eJOIN US - All Great Stories Begin Here!\u201d jest odpowiedzi\u0105 na wzrastaj\u0105c\u0105 w uczelni liczb\u0119 student\u00f3w\n            zagranicznych i konieczno\u015b\u0107 zapewnienia im wsparcia w okresie kszta\u0142cenia. W ramach projektu powsta\u0142a\n            aplikacja\n            mobilna na telefony z systemem Android i iOS \u201eWelcome to AGH UST\u201d, u\u0142atwiaj\u0105ca studentom Akademii\n            G\u00f3rniczo-Hutniczej poruszanie si\u0119 po kampusie uczelni. Aplikacja jest dost\u0119pna w dw\u00f3ch wersjach j\u0119zykowych:\n            angielskiej i polskiej.\n\n            Zale\u017cy nam, aby studenci postrzegali nasz\u0105 uczelni\u0119 jako bezpieczn\u0105 i przyjazn\u0105 m\u0142odym ludziom, w kt\u00f3rej\n            mog\u0105\n            rozwija\u0107 swoje pasje\n            i zainteresowania w \u015brodowisku mi\u0119dzynarodowym. Liczymy, \u017ce studenci zagraniczni stan\u0105 si\u0119 ambasadorami\n            Akademii\n            G\u00f3rniczo-Hutniczej za granic\u0105.\n\n            Program jest wsp\u00f3\u0142finansowany ze \u015brodk\u00f3w Europejskiego Funduszu Spo\u0142ecznego w ramach Programu Operacyjnego\n            Wiedza Edukacja Rozw\u00f3j, projekt pozakonkursowy pt. Podniesienie kompetencji kadry akademickiej i potencja\u0142u\n            instytucji w przyjmowaniu os\u00f3b z zagranicy \u2013 Welcome to Poland realizowany w ramach Dzia\u0142ania okre\u015blonego we\n            wniosku o dofinansowanie projektu\n            nr POWR.03.03.00-00-PN14/18.", "metadata": {"url": "https://welcome.agh.edu.pl/", "title": "", "depth": 2, "duplicate": false, "content_hash": "6e2503a90d20ccbb4472f0dd222dedb2", "word_count": 302, "headings": [{"level": 1, "text": "Aplikacja dla student\u00f3w AGH"}, {"level": 1, "text": "Co znajdziesz w aplikacji"}]}}