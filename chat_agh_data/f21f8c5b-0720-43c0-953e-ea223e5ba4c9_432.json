{"content": "#  Euraxess / Centrum Spraw Mi\u0119dzynarodowych AGH\n\nURL: https://www.dwz.agh.edu.pl/index.php?id=8091\nCrawled: 2025-03-19 21:24:49\n\nAGH w europejskiej sieci EURAXESS   \nMamy przyjemno\u015b\u0107 poinformowa\u0107, \u017ce AGH do\u0142\u0105czy\u0142a do presti\u017cowej, europejskiej sieci EURAXESS, wspieraj\u0105cej \nzagranicznych naukowc\u00f3w oraz zatrudniaj\u0105ce ich instytucje\n w zakresie mobilno\u015bci i\u00a0rozwoju kariery. Europejska sie\u0107 \nEURAXESS - Researchers in Motion\n, dzia\u0142a od 2004 roku w \n43 krajach\n.\n\nDzi\u0119ki wsp\u00f3\u0142pracy i cz\u0142onkostwu w EURAXESS Uczelnia b\u0119dzie mog\u0142a zapewni\u0107 coraz lepsze wsparcie oraz rozw\u00f3j kariery naukowej zagranicznym naukowcom. Koordynacj\u0105 dzia\u0142a\u0144 sieci EURAXESS w AGH zajmuje si\u0119 Centrum Spraw Mi\u0119dzynarodowych w ramach istniej\u0105cego \nWelcome Point\n \u2013 punktu informacyjno-doradczego, w kt\u00f3rym go\u015bcie zagraniczni otrzymaj\u0105 kompleksow\u0105 pomoc i wsparcie przyje\u017cd\u017caj\u0105c do naszej Uczelni.\n\nEURAXESS w skr\u00f3cie: \nEuropejski portal\n zawieraj\u0105cy najwi\u0119ksz\u0105 baz\u0119 ofert pracy i\u00a0grant\u00f3w dla naukowc\u00f3w, narz\u0119dzia rozwoju kariery i\u00a0budowania wsp\u00f3\u0142pracy naukowej\nKrajowe portale\n\u00a0pa\u0144stw  cz\u0142onkowskich EURAXESS informuj\u0105ce o\u00a0kwestiach formalnych zwi\u0105zanych  z\u00a0przyjazdem, krajowych grantach i\u00a0programach  finansuj\u0105cych badania oraz wydarzeniach zwi\u0105zanych z\u00a0rozwojem kariery  i\u00a0mobilno\u015bci\u0105\nPonad 670 centr\u00f3w EURAXESS\n zapewniaj\u0105cych  zindywidualizowane wsparcie naukowcom i\u00a0ich rodzinom w\u00a0kwestiach  zwi\u0105zanych z\u00a0przyjazdem, pobytem i\u00a0prac\u0105 w\u00a0danym kraju, organizuj\u0105cym  r\u00f3\u017cnego rodzaju wydarzenia dla naukowc\u00f3w przyje\u017cd\u017caj\u0105cych z\u00a0zagranicy.  Udzielaj\u0105 r\u00f3wnie\u017c informacji instytucjom przyjmuj\u0105cym naukowc\u00f3w\n9 punkt\u00f3w EURAXESS\n\u00a0ulokowanych  poza Europ\u0105 wzmacniaj\u0105cych wsp\u00f3\u0142prac\u0119 naukow\u0105 mi\u0119dzy Europ\u0105 a reszt\u0105 \u015bwiata  oraz integruj\u0105cych europejskich naukowc\u00f3w pracuj\u0105cych na innych  kontynentach\nDLA DOKTORANT\u00d3W i\u00a0NAUKOWC\u00d3W EURAXESS OFERUJE:\nBaz\u0119  ofert pracy i\u00a0grant\u00f3w w\u00a0instytucjach europejskich i\u00a0innych regionach  \u015bwiata. Aktualne oferty grant\u00f3w i\u00a0stypendi\u00f3w publikowane s\u0105 co miesi\u0105c  w\u00a0formie newslettera:\u00a0\n-\u00a0\nEuropejska baza EURAXESS\n\n- \nMo\u017cliwo\u015bci pracy i\u00a0finansowania bada\u0144 w\u00a0Polsce\n\nNarz\u0119dzia, szkolenia, mentoring oraz przewodniki\n wspieraj\u0105ce rozw\u00f3j kariery w\u00a0r\u00f3\u017cnych sektorach\nZindywidualizowane  wsparcie w\u00a0kwestiach formalnych i\u00a0administracyjnych zwi\u0105zanych  z\u00a0przyjazdem i\u00a0pobytem w\u00a0krajach cz\u0142onkowskich EURAXESS:\u00a0 \u00a0-\u00a0\n\u00a0- \ndla przyje\u017cd\u017caj\u0105cych do Polski\nMo\u017cliwo\u015b\u0107 networkingu i\u00a0budowania wsp\u00f3\u0142pracy\n\nINSTYTUCJOM PRZYJMUJ\u0104CYM DOKTORANT\u00d3W I\u00a0NAUKOWC\u00d3W EURAXESS OFERUJE:\nBezp\u0142atne zamieszczanie og\u0142osze\u0144\n o\u00a0naukowych ofertach pracy i\u00a0stypendiach oraz baz\u0119 CV naukowc\u00f3w (dla zarejestrowanych)\nWsparcie z\u00a0zakresu zatrudniania i\u00a0organizacji pobytu naukowc\u00f3w\n z\u00a0zagranicy w\u00a0j\u0119zyku polskim\nInformacje na temat europejskiej strategii kadrowej dla naukowc\u00f3w i\u00a0zwi\u0105zanego z\u00a0ni\u0105 wyr\u00f3\u017cnienia \nHuman Resources Excellence in Research\n\nNarz\u0119dzia rozwoju kariery\n dla pracownik\u00f3w naukowych i\u00a0doktorant\u00f3w\n\nWi\u0119cej informacji pod adresem \nwww.euraxess.pl", "metadata": {"url": "https://www.dwz.agh.edu.pl/index.php?id=8091", "title": " Euraxess / Centrum Spraw Mi\u0119dzynarodowych AGH", "depth": 3, "duplicate": false, "content_hash": "5684538771fca6c0f60c08fef39dc64f", "word_count": 348, "headings": [{"level": 1, "text": "AGH w europejskiej sieci EURAXESS"}]}}