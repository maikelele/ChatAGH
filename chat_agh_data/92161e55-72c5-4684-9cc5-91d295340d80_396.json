{"content": "#  Ochrona Teren\u00f3w G\u00f3rniczych -- Kursy i szkolenia AGH \n\nURL: https://szkolenia.agh.edu.pl/oferta-kursow-i-szkolen/oferta-komercyjna/ochrona-terenow-gorniczych\nCrawled: 2025-03-19 21:16:33\n\nPrzejd\u017a do tre\u015bci\n\nPrzejd\u017a do stopki\n\n Ochrona Teren\u00f3w G\u00f3rniczych \n\n Organizator \n\n Wydzia\u0142 Geodezji G\u00f3rniczej i In\u017cynierii \u015arodowiska \n\nal. Mickiewicza 30, 30-059 Krak\u00f3w\n pawilon C4, pok\u00f3j 10\n\nPlanowany termin rozpocz\u0119cia przyj\u0119\u0107 na szkolenie: 1.05.2025\n Planowany termin rozpocz\u0119cia szkolenie: czerwiec 2025\u00a0\n\nOp\u0142ata za szkolenie: 2 400 z\u0142\n\nSzkolenie adresowane jest do absolwent\u00f3w studi\u00f3w I i II stopnia kierunku geodezja i kartografia, kandydat\u00f3w ubiegaj\u0105cy si\u0119 o uprawnienia w zakresie mierniczego g\u00f3rniczego w podziemnych i odkrywkowych zak\u0142adach g\u00f3rniczych\n\nWymagania wst\u0119pne: uko\u0144czony kurs geodezji w ramach I lub I i II stopnia studi\u00f3w\n Zasady przyj\u0119\u0107: decyduje kolejno\u015b\u0107 kompletnych zg\u0142osze\u0144\n\nOpis programu\n\nKurs obejmuje zagadnienia dotycz\u0105ce szeroko poj\u0119tej ochrony teren\u00f3w g\u00f3rniczych w zakresie wystarczaj\u0105cym do stwierdzenia kwalifikacji i dopuszczenia do egzaminu na uprawnienia mierniczego g\u00f3rniczego w odkrywkowych i podziemnych zak\u0142adach g\u00f3rniczych. W czasie trwania kursu om\u00f3wione zostan\u0105 zasady wyznaczania szkodliwych deformacji powierzchni terenu wywo\u0142anych dzia\u0142alno\u015bci\u0105 g\u00f3rnicz\u0105 na podstawie wynik\u00f3w pomiar\u00f3w geodezyjnych, oblicze\u0144 prognostycznych oraz oceny zagro\u017cenia obiekt\u00f3w budowlanych i infrastruktury z wykorzystaniem uzyskanych danych o deformacjach. Zagadnienia te zostan\u0105 om\u00f3wione na przyk\u0142adzie indywidualnego projektu, kt\u00f3ry b\u0119dzie realizowany w trakcie zaj\u0119\u0107 i kt\u00f3rego wynik b\u0119dzie podstaw\u0105 oceny ko\u0144cowej z zaj\u0119\u0107.\n\nTre\u015bci kszta\u0142cenia:\n\nOg\u00f3lne zasady ochrony teren\u00f3w g\u00f3rniczych,\n\nWyznaczanie warto\u015bci wska\u017anik\u00f3w deformacji na podstawie wynik\u00f3w pomiar\u00f3w geodezyjnych sieci obserwacyjnej na terenie g\u00f3rniczym oraz nowoczesnych metod monitoringu wp\u0142yw\u00f3w g\u00f3rniczych,\n\nTeoretyczne podstawy prognozowania wp\u0142yw\u00f3w eksploatacji g\u00f3rniczej,\n\nCzynniki kszta\u0142tuj\u0105ce wielko\u015b\u0107 g\u00f3rniczych deformacji powierzchni terenu,\n\nWyznaczanie parametr\u00f3w modelu obliczeniowego,\n\nObliczanie warto\u015bci wska\u017anik\u00f3w deformacji z wykorzystaniem wzor\u00f3w teorii Knothe-Budryk,\n\nOcena zagro\u017cenia obiekt\u00f3w na terenach g\u00f3rniczych na podstawie wynik\u00f3w prognoz deformacji powierzchni terenu,\n\nIndywidualna ocena zagro\u017cenia obiekt\u00f3w specjalnych w tym obiekt\u00f3w wysmuk\u0142ych, liniowych oraz wielkogabarytowych,\n\nOcena zagro\u017cenia dla ciek\u00f3w powierzchniowych oraz obiekt\u00f3w hydrotechnicznych,\n\nWp\u0142yw wstrz\u0105s\u00f3w g\u00f3rniczych na zabudow\u0119 powierzchniow\u0105 oraz infrastruktur\u0119,\n\nRyzyko wyst\u0119powania deformacji nieci\u0105g\u0142ych na terenach g\u00f3rniczych,\n\nOpinie geologiczno-g\u00f3rnicze oraz informacje o wp\u0142ywach eksploatacji g\u00f3rniczej,\n\nDok\u0142adno\u015b\u0107 prognoz deformacji terenu g\u00f3rniczego i zagadnienia losowo\u015bci procesu deformacji,\n\nRealizacja indywidualnego projektu obliczeniowego obejmuj\u0105cego prognoz\u0119 deformacji oraz ocen\u0119 zagro\u017cenia obiekt\u00f3w w zasi\u0119gu szkodliwych wp\u0142yw\u00f3w eksploatacji g\u00f3rniczej.\n\nTryb zaj\u0119\u0107:\u00a0\nzaj\u0119cia warsztatowe w formie stacjonarnej\n\nCzas trwania szkolenia:\u00a0\n29 godzin\n\nStopka\n\nStudia podyplomowe\n\nCentrum Obs\u0142ugi Kszta\u0142cenia\nInne Formy Kszta\u0142cenia\n\nE: kbrzoz@agh.edu.pl\nT: 12 617 32 81 \nE: amajka@agh.edu.pl\nT: 12 617 56 35\n\nBack", "metadata": {"url": "https://szkolenia.agh.edu.pl/oferta-kursow-i-szkolen/oferta-komercyjna/ochrona-terenow-gorniczych", "title": " Ochrona Teren\u00f3w G\u00f3rniczych -- Kursy i szkolenia AGH ", "depth": 2, "duplicate": false, "content_hash": "7adc9cf872abeb3acc77bb829d851f26", "word_count": 354, "headings": [{"level": 1, "text": "Ochrona Teren\u00f3w G\u00f3rniczych"}, {"level": 2, "text": "Stopka"}]}}