{"content": "# \n            W\u0142adze Wydzia\u0142u\n            | Wydzia\u0142 Informatyki AGH\n        \n\nURL: https://www.informatyka.agh.edu.pl/pl/wydzial/kierownictwo/\nCrawled: 2025-03-19 21:37:43\n\nDziekan Wydzia\u0142u Informatyki:\n\nprof. dr hab. in\u017c. Marek Kisiel-Dorohinicki\n\nTelefon:\n 12-328-34-00\nFax:\n\u00a0 12-617-51-72\nAdres:\n\u00a0D-17, pok\u00f3j 2.31\n\nProf. dr hab. in\u017c. Marek Kisiel-Dorohinicki\n pracuje naukowo w obszarze system\u00f3w agentowych i oblicze\u0144 metaheurystycznych. Interesuj\u0105 go r\u00f3wnie\u017c problemy in\u017cynierii oprogramowania. Od wielu lat prowadzi presti\u017cowe projekty finansowane przez NCBiR w obszarze Bezpiecze\u0144stwa i Obronno\u015bci, realizuj\u0105c wiele wdro\u017ce\u0144 opracowanego oprogramowania. Pe\u0142ni szereg funkcji organizacyjnych zarz\u0105dczych w strukturze Uczelni, b\u0119d\u0105c mi\u0119dzy innymi Dyrektorem Centrum Zarz\u0105dzania Wdro\u017ceniami oraz Centrum Technologii Bezpiecze\u0144stwa AGH.\n\nOd kilku lat mocno zaanga\u017cowany w program digitalizacji obiegu dokument\u00f3w w AGH.\n\nProdziekan\u00a0ds. Nauki i Wsp\u00f3\u0142pracy:\n\nprof. dr hab. in\u017c. Aleksander Byrski\n\nTelefon:\n\u00a012-328-33-30\nAdres:\n\u00a0D-17, pok\u00f3j 3.12\n\nProf. dr hab. in\u017c. Aleksander Byrski\n\npracuje w obszarze oblicze\u0144 metaheurystycznych ze szczeg\u00f3lnym uwzgl\u0119dnieniem system\u00f3w agentowych. Interesuj\u0105 go r\u00f3wnie\u017c symulacje i obliczenia wykorzystuj\u0105ce infrastruktur\u0119 HPC. W pracy zawodowej szczeg\u00f3lnie koncentruje si\u0119 na wsp\u00f3\u0142pracy ze studentami w ramach realizacji projekt\u00f3w, prac dyplomowych magisterskich oraz doktorskich, kt\u00f3rej owocami s\u0105 liczne publikacje naukowe. Od wielu lat anga\u017cuje si\u0119 on r\u00f3wnie\u017c w prace organizacyjne (wewn\u0105trz i poza uczelni\u0105), pe\u0142ni\u0105c m.in. rol\u0119 przewodnicz\u0105cego Komisji ds. Etyki Bada\u0144 z Udzia\u0142em Cz\u0142owieka AGH. Jest r\u00f3wnie\u017c jednym z najd\u0142u\u017cej pracuj\u0105cych sekretarzy czasopisma Computer Science oraz\u00a0cz\u0142onkiem prezydium Komitetu Informatyki PAN.\n\nProdziekan\u00a0ds. Kszta\u0142cenia:\n\ndr in\u017c. Marek Gaj\u0119cki, prof. AGH\n\nTelefon:\n\n12-328-33-93\nAdres:\n\nD-17, pok\u00f3j 1.23\n\nDr in\u017c. Marek Gaj\u0119cki\n\njest jednym z najbardziej do\u015bwiadczonych i cenionych dydaktyk\u00f3w na Wydziale Informatyki AGH. Posiada kilkunastoletnie do\u015bwiadczenie w pracy dzieka\u0144skiej, jest lubianym i cenionym opiekunem wielu pokole\u0144 student\u00f3w, wprowadzaj\u0105c ich w arkana Informatyki podczas pierwszych semestr\u00f3w studi\u00f3w.\n\nProdziekan\u00a0ds. Rozwoju:\n\ndr hab. in\u017c. Renata S\u0142ota, prof. AGH\n\nTelefon:\n\n12-328-33-35\nAdres:\n\nD-17, pok\u00f3j 3.34\n\nDr hab. in\u017c. Renata S\u0142ota, prof. AGH\n pracuje naukowo w obszarze przechowywania, udost\u0119pniania i zarz\u0105dzania danymi w du\u017cych infrastrukturach obliczeniowych, w tym infrastrukturach typu HPC. Interesuj\u0105 j\u0105 \u015brodowiska rozproszone. Zajmuje si\u0119 r\u00f3wnie\u017c obliczeniami r\u00f3wnoleg\u0142ymi, w tym przetwarzaniem du\u017cej ilo\u015bci danych. Prowadzi zaj\u0119cia w zakresie programowania wsp\u00f3\u0142bie\u017cnego i programowania r\u00f3wnoleg\u0142ego.\n\nAnga\u017cuje si\u0119 r\u00f3wnie\u017c w prace organizacyjne. Mi\u0119dzy innymi pe\u0142ni\u0142a funkcje: w latach 2016-2020 funkcj\u0119 Prodziekana Wydzia\u0142u Informatyki, Elektroniki i Telekomunikacji; w latach 2020-2024 funkcj\u0119 Koordynatora ds. Jako\u015bci Kszta\u0142cenia w dyscyplinie Informatyka Techniczna i Telekomunikacja. Aktualnie jest cz\u0142onkiem Zespo\u0142u doradczego ds. programu \u201eDoktorat wdro\u017ceniowy\u201d przy Ministerstwie Nauki i Szkolnictwa Wy\u017cszego.\n\nDyrektor Administracyjny Wydzia\u0142u Informatyki:\n\nmgr Kinga Grzesik-Staro\u0144\n\nTelefon:\n\n12-328-34-16\nAdres:\n\nD-17, pok\u00f3j 2.12\n\nMgr Kinga Grzesik-Staro\u0144\n jest absolwentk\u0105 Wydzia\u0142u Zarz\u0105dzania Uniwersytetu Ekonomicznego w Krakowie. Posiada wieloletnie do\u015bwiadczenie w pracach administracyjnych - pracowa\u0142a w Biurze Administracyjnym Wydzia\u0142u Informatyki, Elektroniki i Telekomunikacji na stanowisku odpowiedzialnym za sprawy kadrowe, sprawozdawczo\u015b\u0107 i rozliczanie dzia\u0142a\u0144 finansowanych, nast\u0119pnie na stanowisku kierowniczym Dzia\u0142u Ewaluacji Nauki i Stopni Naukowych w Centrum Obs\u0142ugi\u00a0\nNauki jako osoba odpowiedzialna na poziomie Uczelni za procedury awansowe - r\u00f3wnolegle prowadz\u0105c sprawy Rady Dyscypliny Informatyka Techniczna i Telekomunikacja. Obecnie pe\u0142ni funkcj\u0119 Dyrektor Administracyjnej najm\u0142odszego Wydzia\u0142u AGH.", "metadata": {"url": "https://www.informatyka.agh.edu.pl/pl/wydzial/kierownictwo/", "title": "\n            W\u0142adze Wydzia\u0142u\n            | Wydzia\u0142 Informatyki AGH\n        ", "depth": 3, "duplicate": false, "content_hash": "60d9e6332bc225d21774c70f807b7356", "word_count": 458, "headings": [{"level": 1, "text": "W\u0142adze Wydzia\u0142u"}, {"level": 3, "text": "Dziekan Wydzia\u0142u Informatyki:"}, {"level": 2, "text": "prof. dr hab. in\u017c. Marek Kisiel-Dorohinicki"}, {"level": 3, "text": "Prodziekan\u00a0ds. Nauki i Wsp\u00f3\u0142pracy:"}, {"level": 2, "text": "prof. dr hab. in\u017c. Aleksander Byrski"}, {"level": 3, "text": "Prodziekan\u00a0ds. Kszta\u0142cenia:"}, {"level": 2, "text": "dr in\u017c. Marek Gaj\u0119cki, prof. AGH"}, {"level": 3, "text": "Prodziekan\u00a0ds. Rozwoju:"}, {"level": 2, "text": "dr hab. in\u017c. Renata S\u0142ota, prof. AGH"}, {"level": 3, "text": "Dyrektor Administracyjny Wydzia\u0142u Informatyki:"}, {"level": 2, "text": "mgr Kinga Grzesik-Staro\u0144"}, {"level": 5, "text": "Informacja o cookies"}]}}