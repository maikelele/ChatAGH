{"content": "#  Projekty -- Centrum Wsp\u00f3\u0142pracy i Transferu Technologii -- Akademia G\u00f3rniczo-Hutnicza im. Stanis\u0142awa Staszica w Krakowie \n\nURL: https://cwitt.agh.edu.pl/projekty\nCrawled: 2025-03-19 22:39:57\n\nPrzejd\u017a do tre\u015bci\n\nPrzejd\u017a do stopki\n\n Projekty \n\nCentrum Wsp\u00f3\u0142pracy i Transferu Technologii realizuje projekty zwi\u0105zane z przygotowaniem technologii do wdro\u017cenia, przygotowywuj\u0105c je do zaistnienia w przestrzeni komercyjnej.\n\nCWiTT wspiera tak\u017ce tw\u00f3rc\u00f3w podczas aplikowania do projekt\u00f3w (Lider, Tango, Smart itp.) w kwestiach zwi\u0105zanych z aspektrami ochrony w\u0142asno\u015bci intelektualnej jak i w opracowaniu planu potencjalnego wdro\u017cenia technologii do przemys\u0142u.\n\nPotrzebujesz wsparcia? - koniecznie skontaktuj sie z nami.\n\n Inkubator W\u0142\u0105czenia Spo\u0142ecznego 2.0 \n\nCelem projektu pn. Inkubator W\u0142\u0105czenia Spo\u0142ecznego 2.0 (IWS 2.0) jest zwi\u0119kszenie wykorzystania innowacji spo\u0142ecznych w procesie szeroko rozumianego w\u0142\u0105czenia spo\u0142ecznego os\u00f3b zagro\u017conych ub\u00f3stwem lub wykluczeniem spo\u0142ecznym (w tym dzieci) poprzez inkubacj\u0119 i akceleracj\u0119 nowych produkt\u00f3w, us\u0142ug, metod pracy, rozwi\u0105za\u0144 IT.\n\nProjekt realizowany jest w ramach partnerstwa: Regionalnego O\u015brodka Polityki Spo\u0142ecznej w Krakowie (Lider) oraz Krakowskiego Centrum Innowacyjnych Technologii INNOAGH sp. z o.o. (Partner)\n\nW projekcie planujemy udzieli\u0107 wsparcia w zakresie:\n\nopracowania i przetestowania nowych pomys\u0142\u00f3w,\n\nakceleracji dotychczasowych nowatorskich rozwi\u0105za\u0144,\n\na nast\u0119pnie upowszechnienie oraz podj\u0119cie dzia\u0142a\u0144 w zakresie w\u0142\u0105czenia do praktyki tych rozwi\u0105za\u0144, kt\u00f3re podczas testu sprawdzi\u0142y si\u0119 najlepiej.\n\nGrup\u0119 docelow\u0105 IWS 2.0 stanowi\u0105 grantobiorcy (innowatorzy spo\u0142eczni), czyli osoby fizyczne, podmioty prywatne lub publiczne (w tym przedsi\u0119biorstwa, NGO) oraz grupy nieformalne, maj\u0105ce pomys\u0142 na innowacyjne narz\u0119dzie, us\u0142ug\u0119, metod\u0119, kt\u00f3ra przyczyni si\u0119 do poprawy w\u0142\u0105czenia spo\u0142ecznego. Docelowo z powsta\u0142ych w projekcie innowacji spo\u0142ecznych b\u0119d\u0105 mog\u0142y korzysta\u0107\u00a0osoby wykluczone i zagro\u017cone wykluczeniem\u00a0(min. z powodu wieku, niepe\u0142nosprawno\u015bci, miejsca zamieszkania czy statusu na rynku pracy).\n\nG\u0142\u00f3wnym rezultatem Projektu b\u0119dzie: opracowanie i przetestowanie 32 innowacyjnych rozwi\u0105za\u0144 (w procesie inkubacji), przeprowadzenie procesu akceleracji dla 12 innowacji oraz upowszechnienie minimum 9 innowacji, kt\u00f3re b\u0119d\u0105 najskuteczniejsz\u0105 odpowiedzi\u0105 na zagro\u017cenia zwi\u0105zane z wykluczeniem spo\u0142ecznym.\n\nOkres realizacji Projektu:\n 1 stycznia 2024 r. do 30 czerwca 2028 r.\n\nWarto\u015b\u0107 Projektu:\n 9 882 950,00 PLN\n\n Inkubator Innowacyjno\u015bci 4.0 \n\nProjekt \"Inkubator Innowacyjno\u015bci 4.0\" ma na celu promocj\u0119 osi\u0105gni\u0119\u0107 naukowych, rozw\u00f3j innowacyjno\u015bci oraz wzmocnienie wsp\u00f3\u0142pracy mi\u0119dzy \u015brodowiskiem naukowym, a biznesem.\n\nProjekt ten realizowany jest na Akademii G\u00f3rniczo-Hutniczej im. Stanis\u0142awa Staszica w Krakowie w ramach konsorcjum ze Sp\u00f3\u0142k\u0105 Celow\u0105 INNOAGH Sp. Z o.o. Liderem projektu jest AGH.\n\n Strefa Pomys\u0142odawcy \n\nCelem projektu Strefa Pomys\u0142odawcy \u2013 Wsparcie 4.0 by\u0142o wsparcie indywidualnych wynalazc\u00f3w i os\u00f3b zainteresowanych wdro\u017ceniem innowacyjnych rozwi\u0105za\u0144 poprzez utworzenie dost\u0119pnej, przyjaznej przestrzeni przeznaczonej do eksperymentowania, do\u015bwiadczania, testowania, pracy nad innowacyjnymi rozwi\u0105zaniami, a tak\u017ce weryfikacji potencja\u0142u komercjalizacyjnego, technologicznego i biznesowego pomys\u0142\u00f3w. \u00a0Dodatkowym celem programu by\u0142o wykorzystanie ww. przestrzeni dla rozwoju zainteresowa\u0144 nauk\u0105, technologi\u0105, kreowaniem nowych rozwi\u0105za\u0144 w\u015br\u00f3d m\u0142odych ludzi, student\u00f3w, rodzin z dzie\u0107mi.\n\nDzia\u0142ania w ramach programu \u201eStrefa Pomys\u0142odawcy\" realizowane by\u0142y w ramach konsorcjum \u201eInnowatorzy 2021\", w sk\u0142ad kt\u00f3rego wchodzili: \n\nPu\u0142awski Park Naukowo-Technologiczny Sp. z o.o. (Lider konsorcjum);\n\nUniwersytet Przyrodniczy w Poznaniu (Cz\u0142onek konsorcjum);\n\nKrakowskie Centrum Innowacyjnych Technologii INNOAGH Sp. z o.o (Cz\u0142onek konsorcjum)\n\nWarto\u015b\u0107 Projektu wynosi: \n5 424 465,00 PLN.\n\nOkres realizacji:\n IX 2021 \u2013 VI 2023\n\nWybrane wska\u017aniki sukcesu:\n\nLiczba pomys\u0142\u00f3w og\u00f3\u0142em przyj\u0119tych do Strefy Pomys\u0142odawcy: 212;\n\u200b\n\nLiczba Pomys\u0142odawc\u00f3w wspieranych w I fazie inkubacji: 92;\n\u200b\n\nLiczba Menad\u017cer\u00f3w Inkubacji w INNOAGH: 2;\n\u200b\n\nLiczba Ekspert\u00f3w-Recenzent\u00f3w w INNOAGH: 6;\n\u200b\n\nLiczba Ekspert\u00f3w-Doradc\u00f3w w INNOAGH: 6.\n\n Inkubator Innowacyjno\u015bci + \n\nInkubator Innowacyjno\u015bci\n\nProjekt dedykowany rozwi\u0105zaniom na wysokim pozmiomie wdro\u017ceniowym - wymagaj\u0105cym ostatniego \u201cszlifu\u201d \nprzygotowywuj\u0105cego do wdro\u017cenia na rynek. \n\nWysoko\u015b\u0107 Wsparcia\n\ndo 100000 z\u0142\n\nDla kogo:\n\nPracownicy AGH, tw\u00f3rcy innowacyjnych rozwi\u0105za\u0144 b\u0119d\u0105cych blisko wdro\u017cenia.\n\nStopka\n\n \u00a9 2024 Centrum Wsp\u00f3\u0142pracy i Transferu Technologii\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://cwitt.agh.edu.pl/projekty", "title": " Projekty -- Centrum Wsp\u00f3\u0142pracy i Transferu Technologii -- Akademia G\u00f3rniczo-Hutnicza im. Stanis\u0142awa Staszica w Krakowie ", "depth": 3, "duplicate": false, "content_hash": "b7625cf621e019e4a1e7cb1fd7e4b6e9", "word_count": 541, "headings": [{"level": 1, "text": "Projekty"}, {"level": 2, "text": "Stopka"}]}}