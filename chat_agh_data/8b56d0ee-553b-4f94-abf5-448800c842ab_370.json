{"content": "# Biblioteka wydzia\u0142owa EAIiIB | Wydzia\u0142 Elektrotechniki, Automatyki, Informatyki i In\u017cynierii Biomedycznej AGH\n\nURL: https://www.eaiib.agh.edu.pl/biblioteka-wydzialowa-eaiiib/\nCrawled: 2025-03-19 21:29:54\n\nBiblioteka Wydzia\u0142owa\n\nO Wydziale\n\nW\u0142adze\n\nKolegium wydzia\u0142owe\n\nDyscypliny naukowe na wydziale\n\nSystem jako\u015bci kszta\u0142cenia\n\nAkredytacja KAUT\n\nMisja i strategia Wydzia\u0142u\n\nBiblioteka wydzia\u0142owa\n\nBiuro Administracyjne Wydzia\u0142u\n\nSystem Identyfikacji Wizualnej\n\nBiblioteka wydzia\u0142owa znajduje si\u0119 w\u00a0 \npomieszczeniu 1.10 na I pi\u0119trze nowego budynku D-2\n. Ksi\u0119gozbi\u00f3r biblioteki sk\u0142ada si\u0119 z przej\u0119tych ksi\u0119gozbior\u00f3w czterech bibliotek katedralnych. Obecnie ksi\u0119gozbi\u00f3r Biblioteki Wydzia\u0142owej obejmuje 3.669 jedn. inwentarzowych (ksi\u0105\u017cek) oraz 724 vol. materia\u0142\u00f3w dydaktycznych (pomocniczych).\nDo g\u0142\u00f3wnych zada\u0144 biblioteki nale\u017cy: gromadzenie materia\u0142\u00f3w bibliotecznych, ewidencja, opracowanie i przechowywanie zbior\u00f3w, udost\u0119pnianie ksi\u0119gozbioru, wsp\u00f3\u0142praca z Bibliotek\u0105 G\u0142\u00f3wn\u0105 AGH, okresowa inwentaryzacja zbior\u00f3w, selekcjonowanie zbior\u00f3w nieprzydatnych i zniszczonych, uzgadnianie stanu maj\u0105tkowego biblioteki z Kwestur\u0105 AGH. Biblioteka Wydzia\u0142owa wsp\u00f3\u0142pracuje te\u017c z \nBibliotek\u0105\u00a0 G\u0142\u00f3wn\u0105 AGH\n w zakresie opracowania komputerowego zbior\u00f3w Biblioteki Wydzia\u0142owej w ramach wsp\u00f3lnego uczelnianego\u00a0 elektronicznego katalogu Bibliotek AGH, gdzie wpisanych jest ju\u017c ponad 2000 vol. ksi\u0119gozbioru biblioteki WEAIiIB.\n\nOsoba kontaktowa:\n\nst. bibliotekarz Dorota Bujak\n\nD-2, I p., pok. 1.10\n\nod poniedzia\u0142ku do pi\u0105tku godz: 10.00 - 14.00\n\n+48 12 617 28 40\n\nbiblioteka@eaiib.agh.edu.pl\n\nDo korzystania ze zbior\u00f3w Biblioteki Wydzia\u0142owej zapraszamy pracownik\u00f3w, emerytowanych pracownik\u00f3w, student\u00f3w, uczestnik\u00f3w studi\u00f3w doktoranckich i szko\u0142y doktorskiej oraz s\u0142uchaczy studi\u00f3w podyplomowych naszego Wydzia\u0142u.\nWszyscy Czytelnicy Biblioteki Wydzia\u0142owej zobligowani s\u0105 do zapoznania si\u0119 z \nRegulaminem Biblioteki Wydzia\u0142owej\n, dost\u0119pnym w Bibliotece WEAIiIB oraz za\u0142\u0105czonym do niniejszego pisma.\nR\u00f3wnocze\u015bnie informuj\u0119, \u017ce z dniem\u00a0 4.10.2021r. w Bibliotece Wydzia\u0142owej nale\u017cy rejestrowa\u0107 (ewidencjonowa\u0107) nowo zakupione ksi\u0105\u017cki, kt\u00f3rych warto\u015b\u0107, nie tylko cenowa, ale i merytoryczna, stanowi o tym, \u017ce pozycje te powinny znale\u017a\u0107 si\u0119 w zasobach ksi\u0119gozbioru Biblioteki Wydzia\u0142owej. \nWszystkie zakupione publikacje drukowane, podlegaj\u0105 klasyfikacji podzia\u0142u:\nna materia\u0142y pomocnicze\n (dydaktyczne) \u2013 licznik kosztowy \u201e12\u201d, kt\u00f3re nie podlegaj\u0105 ewidencji bibliotecznej (kosztowo nie s\u0105 wliczone do konta maj\u0105tkowego (inwentarza) biblioteki) i musz\u0105 w opisie faktury zawiera\u0107 piecz\u0105tk\u0119 o tre\u015bci : \u201eNie podlega ewidencji bibliotecznej\u201d, zgodnie z za\u0142\u0105czonym wzorem piecz\u0105tki Biblioteki Wydzia\u0142owej.\nna ksi\u0105\u017cki\n (jednostki inwentarzowe) \u2013 licznik kosztowy \u201e16\u201d podlegaj\u0105ce ewidencji bibliotecznej (w\u0142\u0105czone do konta maj\u0105tkowego (inwentarza) biblioteki), powinny by\u0107 opisane na fakturze jako ksi\u0105\u017cki wraz z piecz\u0105tk\u0105 o tre\u015bci : \u201dpodlega ksi\u0119gowaniu na koncie 014/120/02, kwota\u2026\u2026\u2026\u201d, zgodnie z za\u0142\u0105czonym wzorem piecz\u0105tki Biblioteki Wydzia\u0142owej.\nO klasyfikacji podzia\u0142u zakupionych publikacji decyduje Kierownik Katedry WEAIiIB podpisuj\u0105cy si\u0119 pod opisem faktury.\nProsimy o dostarczanie do naszej biblioteki wszystkich nowo zakupionych pozycji wydawniczych oraz faktur za te wydawnictwa, z uwzgl\u0119dnieniem odpowiedniego podzia\u0142u klasyfikacji i opisu faktury. \nW przypadku, gdy przedmiotem faktury jest \nmateria\u0142 pomocniczy \u2013 \u201e12\u201d , \nnale\u017cy przekaza\u0107 do biblioteki orygina\u0142 faktury wraz z zakupion\u0105 publikacj\u0105, kt\u00f3ra na miejscu zostanie opatrzona piecz\u0105tk\u0105 Biblioteki Wydzia\u0142owej, \u00a0opisana kolejnym numerem i wpisana do wykazu \u201epomocy dydaktycznych\u201d. \u00a0Opis faktury \u00a0zostanie te\u017c uzupe\u0142niony o piecz\u0105tk\u0119 \u201eNie podlega ewidencji bibliotecznej\u201d. Orygina\u0142 faktury i publikacja s\u0105 do zwrotu, w Bibliotece Wydzia\u0142owej zostaje kserokopia faktury z opisem.\nW przypadku, gdy przedmiotem faktury jest \nksi\u0105\u017cka \u00a0\u2013\u00a0 \u201e16\u201d \nnale\u017cy dostarczy\u0107 do Biblioteki Wydzia\u0142owej orygina\u0142 faktury wraz z zakupion\u0105 publikacj\u0105. W\u00a0 opisie faktury zostanie umieszczona piecz\u0105tka \u201dpodlega ksi\u0119gowaniu na koncie 014/120/02, kwota\u2026\u2026\u2026\u201d oraz nr inwentarzowy rejestrowanej ksi\u0105\u017cki. Orygina\u0142 faktury, po skserowaniu do zwrotu. W bibliotece pozostaje zakupiony egzemplarz publikacji do czasu \u00a0zarejestrowania w ksi\u0119dze inwentarzowej.\nDodatkowo pragniemy przypomnie\u0107 o mo\u017cliwo\u015bci nabycia publikacji w dost\u0119pie elektronicznym, jest to wygodna i przede wszystkim oszcz\u0119dna (w materiale i\u00a0 przechowywaniu) forma wydawnicza. \nBiblioteka G\u0142\u00f3wna AGH\n w swoich zasobach posiada ju\u017c wiele takich zarejestrowanych\u00a0 wydawnictw, \u00a0\nz kt\u00f3rymi warto si\u0119 zapozna\u0107, przed podj\u0119ciem decyzji o zakupie publikacji drukowanej. W \nBibliotece Wydzia\u0142owej\n r\u00f3wnie\u017c mo\u017cna ewidencjonowa\u0107 ksi\u0105\u017cki elektroniczne, wed\u0142ug ustalonych wcze\u015bniej warunk\u00f3w dost\u0119pu do takiej publikacji.\n\nZa\u0142\u0105czniki:\n\nRegulamin Biblioteki Wydzia\u0142owej\n\nO\u015bwiadczenie\n\nO\u015bwiadczenie studia podyplomowe\n\nInformacja o przetwarzaniu danych osobowych (RODO)", "metadata": {"url": "https://www.eaiib.agh.edu.pl/biblioteka-wydzialowa-eaiiib/", "title": "Biblioteka wydzia\u0142owa EAIiIB | Wydzia\u0142 Elektrotechniki, Automatyki, Informatyki i In\u017cynierii Biomedycznej AGH", "depth": 3, "duplicate": false, "content_hash": "2523dac27d1688b5811721756e5c3c75", "word_count": 570, "headings": [{"level": 2, "text": "Biblioteka Wydzia\u0142owa"}]}}