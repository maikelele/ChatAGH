{"content": "# Wojciech Kazimierz G\u00f3recki \u2013 Historia AGH\n\nURL: https://historia.agh.edu.pl/wiki/Wojciech_Kazimierz_G%C3%B3recki\nCrawled: 2025-03-19 21:10:27\n\nWojciech Kazimierz G\u00f3recki\n\nZ Historia AGH\n\nWojciech Kazimierz G\u00f3recki\n\nNazwisko\n\nG\u00f3recki\n\nImi\u0119 / imiona\n\nWojciech Kazimierz\n\nTytu\u0142y / stanowiska\n\nProf. dr hab. in\u017c.\n\nTytu\u0142y honorowe AGH\n\nProfesor Honorowy AGH\n\nData urodzenia\n\n27 lipca 1942\n\nMiejsce urodzenia\n\nBicz\n\nDyscyplina/specjalno\u015bci\n\ngeologia\n, \ng\u00f3rnictwo i geologia in\u017cynierska\n, \nin\u017cynieria i ochrona \u015brodowiska\n, \ngeologia naftowa\n, \ngeotermia\n, \nodnawialne \u017ar\u00f3d\u0142a energii\n, \nin\u017cynieria \u015brodowiska\n, \ng\u00f3rnictwo i energetyka\n\nWydzia\u0142\n\nWydzia\u0142 Geologii, Geofizyki i\u00a0Ochrony \u015arodowiska\n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, \nSrebrny Krzy\u017c Zas\u0142ugi\n, \nZ\u0142oty Krzy\u017c Zas\u0142ugi\n\nProf. dr hab. in\u017c. \nWojciech Kazimierz G\u00f3recki\n (1942\u2013) \n\nDyscyplina/specjalno\u015bci: geologia, g\u00f3rnictwo i geologia in\u017cynierska, in\u017cynieria i ochrona \u015brodowiska, geologia naftowa, geotermia, odnawialne \u017ar\u00f3d\u0142a energii, in\u017cynieria \u015brodowiska, g\u00f3rnictwo i energetyka \n\nNota biograficzna\n\nUrodzi\u0142 si\u0119 27 lipca 1942 roku w\u00a0Biczu ko\u0142o Konina.\n\nW 1968 roku uko\u0144czy\u0142 Wydzia\u0142 Geologiczno-Poszukiwawczy AGH.\n\nW 1969 roku rozpocz\u0105\u0142 prac\u0119 asystenta w Zak\u0142adzie Poszukiwa\u0144 Naftowych i Interpretacji Zdj\u0119\u0107 Geofizycznych Instytutu Geofizyki Stosowanej i Poszukiwa\u0144 Naftowych \nWydzia\u0142u Geologiczno-Poszukiwawczego\n AGH.\n\nW 1974 roku na podstawie pracy \"Rozw\u00f3j litofacjalny i analiza paleostrukturalna utwor\u00f3w sp\u0105gowych cechsztynu na obszarze wyniesienia \u0141eby oraz ich znaczenie dla poszukiwa\u0144 z\u0142\u00f3\u017c ropy i gazu\", napisanej pod kierunkiem profesora Romana Neya, uzyska\u0142 stopie\u0144 doktora.\n\nW 1979 roku na podstawie rozprawy \"Znaczenie podcechszty\u0144skiej powierzchni niezgodno\u015bci dla akumulacji z\u0142\u00f3\u017c w\u0119glowodor\u00f3w w synklinorium pomorskim\" uzyska\u0142 stopie\u0144 doktora habilitowanego.\n\nOd 1993 roku by\u0142 kierownikiem Zak\u0142adu Surowc\u00f3w Energetycznych.\n\nW 1998 roku otrzyma\u0142 tytu\u0142 profesora.\n\nPrzez ca\u0142y okres kariery zawodowej wsp\u00f3\u0142pracuje z\u00a0przedsi\u0119biorstwem Polskie G\u00f3rnictwo Naftowe i\u00a0Gazownictwo i\u00a0jest przewodnicz\u0105cym zespo\u0142u doradc\u00f3w w\u00a0PGNiG.\n\nJego zainteresowania naukowe s\u0105 zwi\u0105zane z\u00a0geologicznymi i\u00a0geofizycznymi kryteriami poszukiwa\u0144 z\u0142\u00f3\u017c ropy naftowej i\u00a0gazu ziemnego. Do jego najwa\u017cniejszych osi\u0105gni\u0119\u0107 badawczych nale\u017cy m.in. rozwini\u0119cie metod geochemii powierzchniowej dla poszukiwa\u0144 z\u0142\u00f3\u017c w\u0119glowodor\u00f3w. Od 1980\u00a0roku zajmuje si\u0119 problematyk\u0105 przemys\u0142owego wykorzystania w\u00f3d geotermalnych jako \u017ar\u00f3d\u0142a energii czystej ekologicznie. W\u00a0kr\u0119gu jego zainteresowa\u0144 zawodowych s\u0105 tak\u017ce problemy zwi\u0105zane z\u00a0zanieczyszczeniami substancjami ropopochodnymi w\u00a0procesie poszukiwania, rozpoznawania i\u00a0eksploatacji z\u0142\u00f3\u017c w\u0119glowodor\u00f3w.\n\nAutor ponad 230 publikacji. Wykona\u0142 kilkadziesi\u0105t ekspertyz dotycz\u0105cych oceny potencjalnych basen\u00f3w naftowych i op\u0142acalno\u015bci eksploatacyjnej z\u0142\u00f3\u017c.\n\nPromotor 13 doktorat\u00f3w.\n\nW latach 1985-1990 pe\u0142ni\u0142 funkcj\u0119 sekretarza Rady Programowej Przedsi\u0119biorstwa Polskie G\u00f3rnictwo Naftowe i Gazownictwo.\n\nW latach 1994-2001 by\u0142 przewodnicz\u0105cym Zespo\u0142u Doradc\u00f3w w Polskim G\u00f3rnictwie Naftowym i Gazownictwie S.A.\n\nW latach 2001-2005 by\u0142 cz\u0142onkiem Rady Nadzorczej w PGNiG S.A. i w PGNiG S.A.- Przesy\u0142 Sp. z o.o. \n\nOd 2008 roku by\u0142 cz\u0142onkiem Rady Nadzorczej Geofizyki Toru\u0144.\n\nW latach 1995-1997 by\u0142 doradc\u0105 Ministra ds. surowc\u00f3w energetycznych w Ministerstwie Ochrony \u015arodowiska, Zasob\u00f3w Naturalnych i Le\u015bnictwa. By\u0142 te\u017c doradc\u0105 wielu \u015bwiatowych firm naftowych. W latach 2006-2007 by\u0142 doradc\u0105 Premiera RP, a od 2008 roku doradc\u0105 Wicepremiera i Ministra Gospodarki.\n\nW 2008 roku zainicjowa\u0142 powstanie Ma\u0142opolskiego Centrum Odnawialnych \u0179r\u00f3de\u0142 i Poszanowania Energii w Mi\u0119kini. \n\nOd 2004 roku jest przewodnicz\u0105cym Rady Fundacji PGNiG S.A. im. Ignacego \u0141ukasiewicza.\n\nSzczeg\u00f3lnie wa\u017cn\u0105 rol\u0119 w jego \u017cyciu odgrywa Towarzystwo Geosynoptyk\u00f3w \"GEOS\", kt\u00f3rego by\u0142 animatorem i pomys\u0142odawc\u0105.\n\nCz\u0142onek Komitetu Narodowego ds. Wsp\u00f3\u0142pracy z Mi\u0119dzynarodowym Kontynentalnym Programem G\u0142\u0119bokich Wierce\u0144 Polskiej Akademii Nauk. \n\nW 1998 roku otrzyma\u0142 doktorat honoris causa Azerbejd\u017ca\u0144skiego Uniwersytetu Technicznego w\u00a0Baku.\n\n4 czerwca 2012 roku podczas ceremonii otwarcia 74. Konferencji i Wystawy Europejskiej Asocjacji Naukowc\u00f3w z Dziedziny Nauk o Ziemi i In\u017cynier\u00f3w \u2013 EAGE w Kopenhadze otrzyma\u0142 presti\u017cow\u0105 nagrod\u0119 Alfreda Wegenera.\n\n29 stycznia 2020 roku Senat AGH nada\u0142 prof. Wojciechowi G\u00f3reckiemu tytu\u0142 Profesora Honorowego AGH. \n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, \nSrebrny Krzy\u017c Zas\u0142ugi\n, \nZ\u0142oty Krzy\u017c Zas\u0142ugi\n, zwyci\u0119zca konkursu \u201eNobel dla Polaka\u201d, Zas\u0142u\u017cony dla Polskiej Geologii, Medal im. Karola Bohdanowicza, Nagroda Alfreda Wegenera, Generalny Dyrektor G\u00f3rniczy I stopnia, wielokrotnie Nagroda Rektora AGH\n\nBibliografia publikacji\n\nhttps://badap.agh.edu.pl/autor/gorecki-wojciech-002191\n\n\u0179r\u00f3d\u0142a do biogramu\n\nKsi\u0105\u017cki\n\nKronika i spis absolwent\u00f3w Akademii G\u00f3rniczo-Hutniczej im. Stanis\u0142awa Staszica 1919-1979. T. 1. Pion g\u00f3rniczy. Krak\u00f3w 1979, s. 204\n\n[Sk\u0142ad Osobowy AGH \u2026 1969/70]. Krak\u00f3w 1970, s. 56\n\nWielka Ksi\u0119ga 85-lecia Akademii G\u00f3rniczo-Hutniczej. [Oprac.] zesp\u00f3\u0142 aut. K. Piko\u0144 (red. naczelny), A. Soko\u0142owska (dyrektor projektu), K. Piko\u0144. Gliwice 2004, s. 104, [foto]\n\nWojciech G\u00f3recki. W: Manecki A.: Ludzie nauk o Ziemi i Kosmosie\u00a0: z wydarzeniami lat minionych tle. Krak\u00f3w 2023, s. 59-60\n\nArtyku\u0142y\n\nKolczy\u0144ska I.: Profesor Wojciech G\u00f3recki honorowym profesorem naszej uczelni. \nBiuletyn AGH\n 2022, nr 166, s. 27, [foto]\n\nLaureaci Medalu im. Karola Bohdanowicza. \nPolish Journal of Mineral Resources\n 2011, vol. 13, s. 146-152, 171, 173, [foto]\n\nNowi cz\u0142onkowie Rady Geologicznej\u00a0: dr hab. in\u017c. Wojciech G\u00f3recki. \nPrzegl\u0105d Geologiczny\n 1998, T. 46, nr 9, s. 798, [foto]\n\nInne\n\nNagroda Wegenera dla profesora Wojciecha G\u00f3reckiego [online] [przegl\u0105dany 13.10.2021]. Dost\u0119pny w: \nhttp://www.biuletyn.agh.edu.pl/index.php?option=com_content&view=article&id=952:12&catid=101:sierpiewrzesie-2012-nr-5657\n\nProf. Wojciech G\u00f3recki Profesorem Honorowym AGH [online] [przegl\u0105dany 18.12.2021]. Dost\u0119pny w: \nhttps://www.agh.edu.pl/aktualnosci/info/article/prof-wojciech-gorecki-profesorem-honorowym-agh/\n\nUroczysto\u015b\u0107 nadania tytu\u0142u Profesora Honorowego AGH prof. Wojciechowi G\u00f3reckiemu [online] [przegl\u0105dany 15.12.2021]. Dost\u0119pny w: \nhttps://www.agh.edu.pl/wydarzenia/info/article/uroczystosc-nadania-tytulu-profesora-honorowego-agh-prof-wojciechowi-goreckiemu/\n\nstan na dzie\u0144 5.09.2023\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Wojciech_Kazimierz_G\u00f3recki&oldid=80450\n\u201d\n\nKategoria\n: \nBiogramy", "metadata": {"url": "https://historia.agh.edu.pl/wiki/Wojciech_Kazimierz_G%C3%B3recki", "title": "Wojciech Kazimierz G\u00f3recki \u2013 Historia AGH", "depth": 2, "duplicate": false, "content_hash": "909955f2e28c7e820a3b9c32bde7fd9d", "word_count": 770, "headings": [{"level": 1, "text": "Wojciech Kazimierz G\u00f3recki"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 4, "text": "Bibliografia publikacji"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}