{"content": "# Leszek Rutkowski \u2013 Historia AGH\n\nURL: https://historia.agh.edu.pl/wiki/Leszek_Rutkowski\nCrawled: 2025-03-19 21:09:27\n\nLeszek Rutkowski\n\nZ Historia AGH\n\nLeszek Rutkowski\n\nNazwisko\n\nRutkowski\n\nImi\u0119 / imiona\n\nLeszek\n\nTytu\u0142y / stanowiska\n\nProf. dr hab. in\u017c.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n10 sierpnia 1952\n\nMiejsce urodzenia\n\nWroc\u0142aw\n\nDyscyplina/specjalno\u015bci\n\ninformatyka\n, \nautomatyka i robotyka\n, \nsieci neuronowe\n, \nsystemy rozmyte\n, \nsztuczna inteligencja\n\nRok przyznania doktoratu h.c. AGH\n\n2014\n\nPow\u00f3d przyznania doktoratu h.c. AGH\n\nw uznaniu wybitnych osi\u0105gni\u0119\u0107 naukowych w obszrze sztucznej inteligencji, a w szczeg\u00f3lno\u015bci system\u00f3w neuronowo-rozmytych, oraz za wieloletni\u0105 blisk\u0105 wsp\u00f3\u0142prac\u0119 z AGH w zakresie rozwijania tego obszaru wiedzy i promowanie kadr naukowych\n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, \nMedal Komisji Edukacji Narodowej\n\nProf. dr hab. in\u017c. \nLeszek Rutkowski\n (1952-)\n\nDyscyplina/specjalno\u015bci: informatyka, automatyka i robotyka, sieci neuronowe, systemy rozmyte, sztuczna inteligencja\n\nNota biograficzna\n\nUrodzi\u0142 si\u0119 10 sierpnia 1952 roku we Wroc\u0142awiu.\n\nStudia wy\u017csze uko\u0144czy\u0142 w 1977 roku na Wydziale Elektroniki Politechniki Wroc\u0142awskiej (specjalno\u015b\u0107: systemy cybernetyki technicznej). W 1980 r. uzyska\u0142 stopie\u0144 doktora nauk technicznych, w 1986 roku stopie\u0144 doktora habilitowanego, a w 1995 roku uzyska\u0142 tytu\u0142 profesora. \n\nOd 1980 roku jest pracownikiem Politechniki Cz\u0119stochowskiej, obecnie pe\u0142ni funkcj\u0119 dyrektora Instytutu Inteligentnych System\u00f3w Informatycznych. W latach 1987-1990 pracowa\u0142 w Oklahoma State University jako \"associate professor\". Na macierzystej Uczelni Profesor L. Rutkowski jest cz\u0142onkiem Senatu Politechniki Cz\u0119stochowskiej i Przewodnicz\u0105cym Senackiej Komisji ds. Wsp\u00f3\u0142pracy z Zagranic\u0105 (kadencja 2008-2012, 2012-2016).\n\nJego dzia\u0142alno\u015b\u0107 naukowa koncentruje si\u0119 wok\u00f3\u0142 zagadnie\u0144 sztucznej inteligencji, uczenia maszynowego, sieci neuronowych, modelowania rozmytego, rozpoznawania obraz\u00f3w oraz wydobywania wiedzy z masowych strumieni danych. W tej tematyce na Politechnice Cz\u0119stochowskiej stworzy\u0142 szko\u0142\u0119 naukow\u0105, kt\u00f3rej dzia\u0142alno\u015b\u0107 i sukcesy zwracaj\u0105 powszechn\u0105 uwag\u0119 \u015brodowiska akademickiego.\n\nW listopadzie 2004 roku zosta\u0142 wybrany przez IEEE Board of Directors jako IEEE Fellow - jedno z najwy\u017cej cenionych na \u015bwiecie wyr\u00f3\u017cnie\u0144 naukowych. \n\nJest autorem lub wsp\u00f3\u0142autorem wielu publikacji, kt\u00f3re ukazuj\u0105 si\u0119 w niezwykle presti\u017cowych czasopismach wydawanych przez IEEE. Jest te\u017c autorem  monografii wydanych w Polsce i za granic\u0105. Jest recenzentem wielu doktorat\u00f3w i habilitacji. \n\nZa\u0142o\u017cyciel i pierwszy przewodnicz\u0105cy IEEE Computational Inteligence Society - Poland Chapter (2004-2006), pe\u0142ni\u0142 odpowiedzialne funkcje w strukturach IEEE. Prezes Polskiego Towarzystwa Sieci Neuronowych (od 1995 r.), cz\u0142onek komitet\u00f3w redakcyjnych wielu mi\u0119dzynarodowych czasopism. Trzykrotnie by\u0142 wybierany przez spo\u0142eczno\u015b\u0107 akademick\u0105 na cz\u0142onka Centralnej Komisji ds. Stopni i Tytu\u0142\u00f3w (kadencje 2007-2010, 2011-2013, 2013-2016).\n\nW grudniu 2004 roku zosta\u0142 wybrany cz\u0142onkiem korespondentem PAN, cz\u0142onek rzeczywisty PAN.\n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, \nMedal Komisji Edukacji Narodowej\n, nagrody mi\u0119dzynarodowe i krajowe za dzia\u0142alno\u015b\u0107 naukow\u0105 i organizacyjn\u0105, nagrody i wyr\u00f3\u017cnienia Fundacji na Rzecz Nauki Polskiej\n\n\u0179r\u00f3d\u0142a do biogramu\n\nKsi\u0105\u017cki\n\nProf. Leszek Rutkowski Doktorem Honoris Causa Akademii G\u00f3rniczo-Hutniczej im. Stanis\u0142awa Staszica w Krakowie. Krak\u00f3w, 28 listopada 2014 r. Krak\u00f3w\u00a0: Dzia\u0142 Informacji i Promocji AGH 2014, 40 s., il.\n\nArtyku\u0142y\n\nCie\u015bla A.: Doktorat honoris causa AGH dla profesora Leszka Rutkowskiego. \nBiuletyn AGH\n 2014, nr 84, s. 8-9, [foto]\n\n[\nProtok\u00f3\u0142 z Posiedzenia Senatu AGH\n... 3.07.2014], s. 1, 9-11, 58\n\nstan na dzie\u0144 25.01.2023\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Leszek_Rutkowski&oldid=75130\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/wiki/Leszek_Rutkowski", "title": "Leszek Rutkowski \u2013 Historia AGH", "depth": 2, "duplicate": false, "content_hash": "c2a66029897314a4b470a0080c9f5c26", "word_count": 486, "headings": [{"level": 1, "text": "Leszek Rutkowski"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}]}}