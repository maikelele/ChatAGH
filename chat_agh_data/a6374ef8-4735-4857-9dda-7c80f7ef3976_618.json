{"content": "# Jurgen Michael Honig \u2013 Historia AGH\n\nURL: https://historia.agh.edu.pl/wiki/Jurgen_Michael_Honig\nCrawled: 2025-03-19 21:09:30\n\nJurgen Michael Honig\n\nZ Historia AGH\n\nJurgen Michael Honig\n\nNazwisko\n\nHonig\n\nImi\u0119 / imiona\n\nJurgen Michael\n\nTytu\u0142y / stanowiska\n\nProf.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n29 wrze\u015bnia 1924\n\nMiejsce urodzenia\n\nGetynga\n\nData \u015bmierci\n\n2022\n\nDyscyplina/specjalno\u015bci\n\nfizyka\n, \nchemia\n, \nin\u017cynieria materia\u0142owa\n\nRok przyznania doktoratu h.c. AGH\n\n2009\n\nPow\u00f3d przyznania doktoratu h.c. AGH\n\nza unikatowe w\u00a0skali \u015bwiatowej osiagni\u0119cia w\u00a0zakresie otrzymywania oraz badania w\u0142asno\u015bci fizycznych i\u00a0chemicznych nowych materia\u0142\u00f3w o\u00a0najwy\u017cszej czysto\u015bci, a\u00a0tak\u017ce za rozwini\u0119cie szerokiej i\u00a0bardzo owocnej wsp\u00f3\u0142pracy z\u00a0krakowskim \u015brodowiskiem naukowym\n\nProf. \nJurgen Michael Honig\n (1924-)\n\nDyscyplina/specjalno\u015bci: fizyka, chemia, in\u017cynieria materia\u0142owa\n\nNota biograficzna\n\nUrodzi\u0142 si\u0119 29 wrze\u015bnia 1924 roku w Getyndze w Niemczech. Od 1946 roku obywatel Stan\u00f3w Zjednoczonych. \n\nUko\u0144czy\u0142 studia w Amherst College w Massachusetts, a doktorat uzyska\u0142 na Uniwersytecie stanu Minnesota. Sta\u017c podoktorski odby\u0142 na Uniwersytecie Princeton (New Jersey). Karier\u0119 zawodow\u0105 zwi\u0105za\u0142 z Uniwersytetem Purdue (West Lafayette, Indiana), gdzie pe\u0142ni\u0142 mi\u0119dzy innymi funkcj\u0119 Dyrektora Centrum In\u017cynierii Materia\u0142owej  w latach 1968\u20131982. Posiada\u0142 laboratoria zar\u00f3wno w Katedrze Chemii, jak i Fizyki na tym uniwersytecie.\n\nW latach 1959\u20131967 prowadzi\u0142 zesp\u00f3\u0142 naukowy w laboratorium Lincolna w MIT (Cambridge, MA). W latach 1982\u20131999 by\u0142 redaktorem czasopisma \u201eJournal of Solid State Chemistry\u201d.\n\nDo jego najwa\u017cniejszych osi\u0105gni\u0119\u0107 naukowych nale\u017cy zbudowanie unikalnego na skal\u0119 \u015bwiatow\u0105 laboratorium hodowli monokryszta\u0142\u00f3w szerokiej klasy materia\u0142\u00f3w tlenkowych, takich jak NiO, La2NiO4, LaSrNiO3, V2O3 (czystego i domieszkowanego tytanem i chromem), Fe3O4, a tak\u017ce siarczk\u00f3w i selenk\u00f3w, np. kryszta\u0142\u00f3w mieszanych NiS2-xSex oraz zbadanie magnetyzmu tych uk\u0142ad\u00f3w, a przede wszystkim przej\u015b\u0107 fazowych typu izolator \u2014 metal lub p\u00f3\u0142przewodnik \u2014 p\u00f3\u0142przewodnik typu Verweya. Skonstruowa\u0142 teori\u0119 tych przej\u015b\u0107 fazowych w postaci statystycznej teorii termodynamicznej. \n\nAutor ponad 400 publikacji. Wyg\u0142osi\u0142 ponad 100 referat\u00f3w zaproszonych, plenarnych i innych na konferencjach mi\u0119dzynarodowych. \n\nWsp\u00f3\u0142pracowa\u0142 z polskimi fizykami i opublikowa\u0142 z nimi oko\u0142o 50 prac, wi\u0119kszo\u015b\u0107 w og\u00f3lno\u015bwiatowych czasopismach naukowych. Bra\u0142 udzia\u0142 w wielu konferencjach naukowych organizowanych w Polsce i opublikowa\u0142 szereg prac w \u201eActa Physica Polonica\u201d. Wyg\u0142asza\u0142 te\u017c dwukrotnie cykl wyk\u0142ad\u00f3w w Krakowie na temat termodynamiki proces\u00f3w nieodwracalnych.\n\n\u0179r\u00f3d\u0142a do biogramu\n\nKronika Wydzia\u0142u Fizyki i Techniki J\u0105drowej Akademii G\u00f3rniczo-Hutniczej 2001-2010. Oprac. A. Kreft, A. Zi\u0119ba, B. Bednarek. Krak\u00f3w 2011, s.226-229, [foto]\n\nArtyku\u0142y\n\nProfesor Jurgen M. Honig doktorem honoris causa AGH\u00a0: 21 czerwca 2010. \nBiuletyn AGH\n 2010, nr 30/31, s. 17, [foto]\n\n[\nProtok\u00f3\u0142 z Posiedzenia Senatu AGH\n... 23.09.2009], s. 2, 11-13, 36\n\nSpa\u0142ek J.: Profesor Jurgen M. Honig doktorem honoris causa AGH. \nBiuletyn AGH\n 2010, nr 30/31, s. 15-16\n\nInne\n\nZaproszenie na uroczyste posiedzenie Senatu AGH po\u015bwi\u0119cone nadaniu godno\u015bci Doktora Honoris Causa profesorowi Jurgenowi Michaelowi Honigowi\n\nJurgen Honig Obituary [online] [przegl\u0105dany 27.01.2023]. Dost\u0119pny w: \nhttps://www.legacy.com/us/obituaries/name/jurgen-honig-obituary?id=36963884\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Jurgen_Michael_Honig&oldid=75386\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/wiki/Jurgen_Michael_Honig", "title": "Jurgen Michael Honig \u2013 Historia AGH", "depth": 2, "duplicate": false, "content_hash": "7cd2f10f99f54490711e72d55e6329f6", "word_count": 436, "headings": [{"level": 1, "text": "Jurgen Michael Honig"}, {"level": 2, "text": "Nota biograficzna"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Artyku\u0142y"}, {"level": 4, "text": "Inne"}]}}