{"content": "# Dyplomanci - Wydzia\u0142 Energetyki i Paliw | AGH Krak\u00f3w\n\nURL: https://weip.agh.edu.pl/dyplomanci/\nCrawled: 2025-03-19 21:35:28\n\nKomunikaty\nAktualno\u015bci i og\u0142oszenia dla student\u00f3w\nDziekanaty\nInformacje dla student\u00f3w I i II stopnia\nDokumenty\nFormularze, dokumenty oraz wzory pism \nDyplomanci\nInformacje i dokumenty dla dyplomant\u00f3w \nZarezerwuj termin\n\n> Organizacja semestru VII 2024/2025\n\nszczeg\u00f3\u0142y\n\nOrganizacji VII semestru dla student\u00f3w ko\u0144cz\u0105cych studia I stopnia na Wydziale Energetyki i Paliw w roku akademickim 2024/2025\n\n> Lista przyk\u0142adowych pyta\u0144 testowych\n\nna egzamin kierunkowy in\u017cynierski\n\nszczeg\u00f3\u0142y\n\nPrzykladowe pytania do egzaminu inzynierskiego na kierunku Energetyka Odnawialna i Zarzadzanie Energia\n\nPrzykladowe pytania do egzaminu inzynierskiego na kierunku Energetyka\n\nPrzykladowe pytania do egzaminu inzynierskiego na kierunku Nowoczesne Technologie Paliwowe\n\nPrzykladowe pytania do egzaminu inzynierskiego na kierunku Technologia Chemiczna\n\n> Procedura dyplomowanie na WEiP\n\nszczeg\u00f3\u0142y \n\nPROCES DYPLOMOWANIA na WEiP odbywa si\u0119 zgodnie z \nRegulaminem studi\u00f3w\n\n\u00a7 25. PROJEKTY DYPLOMOWE I PRACE DYPLOMOWE\n\n1. W przypadku studi\u00f3w pierwszego stopnia obowi\u0105zkowym elementem programu studi\u00f3w jest wykonanie przez studenta projektu dyplomowego.\n\n2. W przypadku studi\u00f3w drugiego stopnia obowi\u0105zkowym elementem programu studi\u00f3w jest wykonanie przez studenta pracy dyplomowej, kt\u00f3ra jest samodzielnym opracowaniem okre\u015blonego zagadnienia naukowego, artystycznego lub praktycznego albo dokonaniem technicznym lub artystycznym, prezentuj\u0105cym og\u00f3ln\u0105 wiedz\u0119 i umiej\u0119tno\u015bci studenta zwi\u0105zane ze studiami na danym kierunku studi\u00f3w, poziomie i profilu oraz umiej\u0119tno\u015bci samodzielnego analizowania i wnioskowania.\n\n3. Prac\u0119 dyplomow\u0105 lub projekt dyplomowy mo\u017ce stanowi\u0107 w szczeg\u00f3lno\u015bci praca pisemna, opublikowany artyku\u0142, praca projektowa, w tym projekt in\u017cynierski, wykonanie programu lub systemu komputerowego, oraz praca konstrukcyjna, technologiczna lub artystyczna.\n\n4. Projekt in\u017cynierski stanowi udokumentowan\u0105 realizacj\u0119 praktycznego przedsi\u0119wzi\u0119cia projektowego (w tym tak\u017ce zespo\u0142owego) i obejmuje dokumentacj\u0119 techniczn\u0105 okre\u015blonego w temacie zadania.\n\n5. Uczelni przys\u0142uguje pierwsze\u0144stwo w opublikowaniu pracy dyplomowej studenta. Je\u017celi Uczelnia nie opublikowa\u0142a pracy dyplomowej w terminie 6 miesi\u0119cy od dnia jej obrony, autor mo\u017ce j\u0105 opublikowa\u0107, chyba \u017ce praca jest cz\u0119\u015bci\u0105 utworu zbiorowego.\n\n6. Uczelnia mo\u017ce korzysta\u0107 bez wynagrodzenia i bez konieczno\u015bci uzyskania zgody autora z utworu stworzonego przez studenta w wyniku wykonywania obowi\u0105zk\u00f3w zwi\u0105zanych z odbywaniem studi\u00f3w, udost\u0119pnia\u0107 utw\u00f3r ministrowi w\u0142a\u015bciwemu do spraw szkolnictwa wy\u017cszego i nauki oraz korzysta\u0107 z utwor\u00f3w znajduj\u0105cych si\u0119 w prowadzonych przez niego bazach danych, w celu sprawdzania z wykorzystaniem Jednolitego Systemu Antyplagiatowego (dalej jako JSA).\n\n7. Je\u015bli praca dyplomowa lub projekt dyplomowy zawieraj\u0105 wyniki bada\u0144, kt\u00f3re s\u0105 obj\u0119te tajemnic\u0105 ze wzgl\u0119du na wymogi ochrony prawnej, publikacja mo\u017ce nast\u0105pi\u0107 dopiero po zapewnieniu ich ochrony.\n\n8. Projekt dyplomowy mo\u017ce by\u0107 przygotowywany pod kierunkiem opiekuna pracy b\u0119d\u0105cego nauczycielem akademickim posiadaj\u0105cym co najmniej stopie\u0144 doktora. W uzasadnionych przypadkach Dziekan Wydzia\u0142u mo\u017ce wyrazi\u0107 zgod\u0119 na przygotowanie projektu pod kierunkiem innej osoby posiadaj\u0105cej kompetencje i do\u015bwiadczenie pozwalaj\u0105ce na prawid\u0142ow\u0105 jego realizacj\u0119.\n\n9. Praca dyplomowa mo\u017ce by\u0107 przygotowywana pod kierunkiem opiekuna pracy b\u0119d\u0105cego nauczycielem akademickim posiadaj\u0105cym co najmniej stopie\u0144 doktora habilitowanego. W uzasadnionych przypadkach Dziekan Wydzia\u0142u mo\u017ce wyrazi\u0107 zgod\u0119 na przygotowanie pracy pod kierunkiem nauczyciela akademickiego posiadaj\u0105cego stopie\u0144 doktora albo pod kierunkiem innej osoby posiadaj\u0105cej stopie\u0144 doktora posiadaj\u0105cej kompetencje i do\u015bwiadczenie pozwalaj\u0105ce na prawid\u0142ow\u0105 realizacj\u0119 pracy dyplomowej.\n\n9a. Projekt dyplomowy lub praca dyplomowa mog\u0105 by\u0107 przygotowywane tak\u017ce przy udziale opiekuna pomocniczego. Tryb i zasady powo\u0142ywania oraz sprawowania opieki przez takiego opiekuna okre\u015bla Dziekan Wydzia\u0142u w szczeg\u00f3\u0142owych zasadach dyplomowania, o kt\u00f3rych mowa w \u00a7 26 ust. 11. Opiekun pomocniczy zobowi\u0105zany jest do sprawowania opieki w spos\u00f3b umo\u017cliwiaj\u0105cy terminowe z\u0142o\u017cenie przez studenta projektu dyplomowego lub pracy dyplomowej.\n\n10. (uchylony).\n\n11. (uchylony).\n\n12. Opiekun pracy okre\u015bla tryb oraz harmonogram realizacji umo\u017cliwiaj\u0105cy jej terminowe z\u0142o\u017cenie przez studenta. Opiekun pracy zobowi\u0105zany jest tak\u017ce do weryfikacji pisemnej pracy dyplomowej lub projektu dyplomowego z wykorzystaniem JSA. Szczeg\u00f3\u0142owe zasady obs\u0142ugi prac dyplomowych z wykorzystaniem JSA w systemie USOS okre\u015bla Rektor w drodze zarz\u0105dzenia.\n\n13. W razie d\u0142u\u017cszej nieobecno\u015bci opiekuna pracy, kt\u00f3ra mog\u0142aby wp\u0142yn\u0105\u0107 na op\u00f3\u017anienie przygotowania lub z\u0142o\u017cenia w ustalonym terminie, a tak\u017ce w innych uzasadnionych przypadkach, student mo\u017ce z\u0142o\u017cy\u0107 wniosek do Dziekana Wydzia\u0142u o zmian\u0119 opiekuna pracy. Nowego opiekuna pracy wyznacza Dziekan Wydzia\u0142u po zasi\u0119gni\u0119ciu opinii kierownika jednostki organizacyjnej, w kt\u00f3rej realizowana jest praca dyplomowa lub projekt dyplomowy.\n\n14. Student zobowi\u0105zany jest wybra\u0107 temat projektu dyplomowego \u2013 nie p\u00f3\u017aniej ni\u017c na jeden semestr, a w przypadku pracy dyplomowej \u2013 nie p\u00f3\u017aniej ni\u017c na jeden rok przed planowym terminem uko\u0144czenia studi\u00f3w. Niespe\u0142nienie tego warunku mo\u017ce by\u0107 przyczyn\u0105 odmowy wpisu na semestr dyplomowy lub odpowiednio na semestr poprzedzaj\u0105cy semestr dyplomowy. W przypadku um\u00f3w okre\u015blaj\u0105cych zasady wsp\u00f3\u0142pracy w ramach studi\u00f3w wsp\u00f3lnych zawartych z innymi uczelniami terminy wyboru temat\u00f3w okre\u015blaj\u0105 te umowy.\n\n14a. W przypadku gdy praca dyplomowa lub projekt dyplomowy s\u0105 przygotowywane tak\u017ce przy udziale opiekuna pomocniczego, nale\u017cy to zaznaczy\u0107 przy temacie projektu dyplomowego lub pracy dyplomowej.\n\n15. Student zobowi\u0105zany jest z\u0142o\u017cy\u0107 na studiach pierwszego stopnia \u2013 projekt dyplomowy, a na studiach drugiego stopnia \u2013 prac\u0119 dyplomow\u0105 w postaci elektronicznej (w ustalonym formacie) za po\u015brednictwem systemu USOS nie p\u00f3\u017aniej ni\u017c w terminie:\n\n1) do ko\u0144ca lutego \u2013 w przypadku studi\u00f3w ko\u0144cz\u0105cych si\u0119 w semestrze zimowym;\n\n2) do ko\u0144ca wrze\u015bnia \u2013 w przypadku studi\u00f3w ko\u0144cz\u0105cych si\u0119 w semestrze letnim.\n\nW wyj\u0105tkowych szczeg\u00f3lnie uzasadnionych przypadkach Dziekan Wydzia\u0142u, na wniosek studenta z\u0142o\u017cony przed up\u0142ywem terminu, o kt\u00f3rym mowa w ust. 15, mo\u017ce wyrazi\u0107 zgod\u0119 na przed\u0142u\u017cenie terminu z\u0142o\u017cenia pracy dyplomowej lub projektu dyplomowego nie wi\u0119cej jednak ni\u017c o dwa miesi\u0105ce.\n\n17. Projekt dyplomowy lub praca dyplomowa uznawane s\u0105 za z\u0142o\u017cone w terminie, o kt\u00f3rym mowa w ust. 15 lub ust. 16, po spe\u0142nieniu \u0142\u0105cznie nast\u0119puj\u0105cych warunk\u00f3w:\n\n1) po zaliczeniu wszystkich przewidzianych programem studi\u00f3w modu\u0142\u00f3w zaj\u0119\u0107;\n\n2) po wprowadzeniu przez studenta do systemu USOS ostatecznej wersji projektu dyplomowego lub pracy dyplomowej wy\u0142\u0105cznie w postaci elektronicznej;\n\n3) po weryfikacji projektu dyplomowego lub pracy dyplomowej w postaci elektronicznej z wykorzystaniem JSA;\n\n4) po wprowadzeniu recenzji projektu dyplomowego lub pracy dyplomowej przez opiekuna pracy i recenzenta w systemie USOS;\n\n5) po wystawieniu oceny pozytywnej przez opiekuna i recenzenta w systemie USOS.\n\n17a. Od negatywnej oceny projektu dyplomowego lub pracy dyplomowej studentowi przys\u0142uguje odwo\u0142anie do Dziekana Wydzia\u0142u w ci\u0105gu 14 dni od dnia wystawienia oceny.\n\nNa WEiP: W przypadku prac dyplomowych in\u017cynierskich, przed przyst\u0105pieniem do cz\u0119\u015bci ustnej egzaminu dyplomowego (obrona pracy in\u017cynierskiej \u2013 prezentacja pracy), konieczne jest uzyskanie pozytywnego wyniku z egzaminu kierunkowego (egzamin testowy).\n\nPodczas ustnej cz\u0119\u015bci egzaminu dyplomowego in\u017cynierskiego (obrona pracy in\u017cynierskiej \u2013 prezentacja pracy) student podczas 10 minutowej prezentacji przedstawia najwa\u017cniejsze elementy pracy, a nast\u0119pnie odpowiada na dwa pytania dotycz\u0105ce pracy.\n\nNa WEiP: W przypadku prac dyplomowych magisterskich na egzaminie dyplomowym (obronie pracy magisterskiej) student podczas 10 minutowej prezentacji przedstawia najwa\u017cniejsze elementy pracy, a nast\u0119pnie odpowiada na pytania dotycz\u0105ce pracy, jak r\u00f3wnie\u017c na pytania b\u0119d\u0105ce sprawdzianem wiedzy ze studi\u00f3w drugiego stopnia.\n\n18. (uchylony).\n\n19. Oceny pracy dyplomowej lub projektu dyplomowego dokonuj\u0105 niezale\u017cnie opiekun pracy oraz recenzent. W przypadku rozbie\u017cno\u015bci ocen opiekuna pracy i recenzenta, ostateczna ocena pracy dyplomowej lub projektu dyplomowego ustalana jest na podstawie \u015bredniej arytmetycznej ocen opiekuna pracy i recenzenta wyliczonej do dw\u00f3ch miejsc po przecinku, bez zaokr\u0105gle\u0144 na posiedzeniu komisji egzaminu dyplomowego zgodnie z zasad\u0105 okre\u015blon\u0105 w \u00a7 27 ust. 5.\n\n20. Student ma prawo zapozna\u0107 si\u0119 z tre\u015bci\u0105 recenzji pracy dyplomowej lub projektu dyplomowego.\n\n21. Punkty ECTS za przygotowanie i z\u0142o\u017cenie pracy dyplomowej lub projektu dyplomowego przyznawane s\u0105 przez Dziekana Wydzia\u0142u po spe\u0142nieniu wszystkich warunk\u00f3w, o kt\u00f3rych mowa w ust. 17.\n\n22. Praca dyplomowa lub projekt dyplomowy mog\u0105 by\u0107 przygotowane w jednym z j\u0119zyk\u00f3w kongresowych za zgod\u0105 opiekuna pracy w uzgodnieniu z Dziekanem Wydzia\u0142u.\n\n23. Praca dyplomowa lub projekt dyplomowy mo\u017ce by\u0107 prac\u0105 zespo\u0142ow\u0105, pod warunkiem \u017ce udzia\u0142 ka\u017cdego z jej wykonawc\u00f3w jest szczeg\u00f3\u0142owo okre\u015blony.\n\n24. W uzasadnionych przypadkach ka\u017cdy z wykonawc\u00f3w, o kt\u00f3rych mowa w ust. 23, mo\u017ce broni\u0107 oddzielnie swojej cz\u0119\u015bci pracy dyplomowej lub projektu dyplomowego.\n\n25. Prac\u0119 dyplomow\u0105 lub projekt dyplomowy (lub ich cz\u0119\u015b\u0107) student wykonuje osobi\u015bcie i samodzielnie, co potwierdza o\u015bwiadczeniem, kt\u00f3rego tre\u015b\u0107 okre\u015bla Rektor w zarz\u0105dzeniu, o kt\u00f3rym mowa w ust. 12.\n\n26. Warunki i wymagania zwi\u0105zane z przygotowaniem projekt\u00f3w dyplomowych i prac dyplomowych oraz realizacj\u0105 procesu dyplomowania okre\u015bla Dziekan Wydzia\u0142u w zasadach studiowania, o kt\u00f3rych mowa w \u00a7 7 ust. 17.\n\n27. Praca dyplomowa i projekt dyplomowy przechowywane s\u0105 przez okres i w spos\u00f3b okre\u015blony odr\u0119bnymi przepisami.\n\n\u00a7 26. EGZAMINY DYPLOMOWE\n\n1. Do egzaminu dyplomowego mo\u017ce zosta\u0107 dopuszczony student, kt\u00f3ry:\n\n1) zaliczy\u0142 wszystkie przewidziane programem studi\u00f3w modu\u0142y zaj\u0119\u0107;\n\n2) z\u0142o\u017cy\u0142 prac\u0119 dyplomow\u0105 albo projekt dyplomowy, w zale\u017cno\u015bci od poziomu studi\u00f3w.\n\n2. Egzamin dyplomowy odbywa si\u0119 nie p\u00f3\u017aniej ni\u017c:\n\n1) w terminie do ko\u0144ca marca \u2013 w przypadku studi\u00f3w ko\u0144cz\u0105cych si\u0119 w semestrze zimowym;\n\n2) w terminie do ko\u0144ca pa\u017adziernika \u2013 w przypadku studi\u00f3w ko\u0144cz\u0105cych si\u0119 w semestrze letnim.\n\n3. W przypadku przed\u0142u\u017cenia terminu do z\u0142o\u017cenia pracy dyplomowej lub projektu dyplomowego, o kt\u00f3rym mowa w \u00a7 25 ust. 16, egzamin dyplomowy odbywa si\u0119 nie p\u00f3\u017aniej ni\u017c:\n\n1) w terminie do ko\u0144ca maja \u2013 w przypadku studi\u00f3w ko\u0144cz\u0105cych si\u0119 w semestrze zimowym;\n\n2) w terminie do ko\u0144ca grudnia \u2013 w przypadku studi\u00f3w ko\u0144cz\u0105cych si\u0119 w semestrze letnim.\n\n4. W przypadku gdy praca dyplomowa lub projekt dyplomowy zosta\u0142y przygotowane w j\u0119zyku kongresowym, Dziekan Wydzia\u0142u na wniosek studenta lub opiekuna pracy mo\u017ce wyrazi\u0107 zgod\u0119 na przeprowadzenie egzaminu dyplomowego w j\u0119zyku kongresowym, w kt\u00f3rym przygotowano prac\u0119 dyplomow\u0105 lub projekt dyplomowy. Na studiach prowadzonych w j\u0119zyku obcym zgoda ta nie jest wymagana, je\u015bli egzamin dyplomowy b\u0119dzie prowadzony w j\u0119zyku studi\u00f3w.\n\n5. Egzamin dyplomowy odbywa si\u0119 przed Komisj\u0105 powo\u0142ywan\u0105 przez Dziekana Wydzia\u0142u.\n\n6. Komisji przewodniczy Dziekan Wydzia\u0142u lub inny wyznaczony przez niego nauczyciel akademicki.\n\n6a. Weryfikacja okre\u015blonych w programie studi\u00f3w efekt\u00f3w uczenia si\u0119 w ramach egzamin\u00f3w dyplomowych mo\u017ce odbywa\u0107 si\u0119 zdalnie przy u\u017cyciu \u015brodk\u00f3w komunikacji elektronicznej zgodnie z zasadami ustalonymi przez Rektora w drodze zarz\u0105dzenia, o kt\u00f3rym mowa w \u00a7 11 ust. 10.\n\n7. W egzaminach dyplomowych mog\u0105 uczestniczy\u0107 asystenci student\u00f3w z niepe\u0142nosprawno\u015bciami, w tym t\u0142umacze j\u0119zyka migowego. Osoby pomagaj\u0105ce studentom z niepe\u0142nosprawno\u015bciami powinny posiada\u0107 zgod\u0119 Prorektora ds. Kszta\u0142cenia na uczestniczenie w egzaminach dyplomowych.\n\n8. Egzamin dyplomowy mo\u017ce mie\u0107 charakter otwarty na pisemny wniosek studenta lub opiekuna pracy, z\u0142o\u017cony do Dziekana Wydzia\u0142u najp\u00f3\u017aniej na 7 dni przed planowanym terminem egzaminu. W\u00f3wczas w takim egzaminie mog\u0105 wzi\u0105\u0107 udzia\u0142 osoby wskazane przez studenta lub opiekuna pracy.\n\n9. Egzamin dyplomowy obejmuje:\n\n1) prezentacj\u0119 pracy dyplomowej lub projektu dyplomowego, z zastrze\u017ceniem ust. 11 pkt 9;\n\n2) dyskusj\u0119 nad prac\u0105 dyplomow\u0105 lub projektem dyplomowym, z zastrze\u017ceniem ust. 11 pkt 9;\n\n3) sprawdzenie poziomu opanowania wiedzy i umiej\u0119tno\u015bci z zakresu studiowanego kierunku studi\u00f3w.\n\n10. Sprawdzenie poziomu opanowania wiedzy i umiej\u0119tno\u015bci z zakresu studiowanego kierunku studi\u00f3w, o kt\u00f3rym mowa w ust. 9 pkt 3, mo\u017ce odby\u0107 si\u0119 wcze\u015bniej w ramach tzw. og\u00f3lnego egzaminu kierunkowego.\n\n11. Szczeg\u00f3\u0142owe zasady dyplomowania zwi\u0105zane z organizacj\u0105 i przebiegiem egzaminu dyplomowego, w szczeg\u00f3lno\u015bci:\n\n1) zasady wyboru przez student\u00f3w i zatwierdzania temat\u00f3w prac dyplomowych oraz projekt\u00f3w dyplomowych oraz ich opiekun\u00f3w; w przypadku gdy praca dyplomowa lub projekt dyplomowy b\u0119d\u0105 przygotowywane tak\u017ce przy udziale opiekuna pomocniczego \u2013 tryb i zasady powo\u0142ywania oraz sprawowania opieki przez takiego opiekuna;\n\n2) rygory czasowe;\n\n3) zasady powo\u0142ywania recenzent\u00f3w;\n\n4) zakres egzaminu dyplomowego, w tym tak\u017ce tzw. og\u00f3lnego egzaminu kierunkowego, je\u015bli jest przewidziany;\n\n5) zasady ustalania sk\u0142adu komisji przeprowadzaj\u0105cej egzamin dyplomowy, w tym tak\u017ce przeprowadzaj\u0105cej tzw. og\u00f3lny egzamin kierunkowy, je\u015bli jest przewidziany;\n\n6) tryb przeprowadzania egzaminu dyplomowego, w tym tak\u017ce tzw. og\u00f3lnego egzaminu kierunkowego, je\u015bli jest przewidziany;\n\n7) zasady uwzgl\u0119dniania oceny z tzw. og\u00f3lnego egzaminu kierunkowego, je\u015bli jest przewidziany do oceny z egzaminu dyplomowego;\n\n8) wytyczne dotycz\u0105ce przebiegu egzaminu dyplomowego;\n\n9) wskazanie, czy egzamin dyplomowy obejmuje tak\u017ce prezentacj\u0119 projektu dyplomowego oraz dyskusj\u0119 nad projektem dyplomowym,\n\n\u2013 okre\u015bla Dziekan Wydzia\u0142u w zasadach studiowania, o kt\u00f3rych mowa w \u00a7 7 ust. 17.\n\n12. Do tzw. og\u00f3lnego egzaminu kierunkowego mo\u017ce zosta\u0107 dopuszczony student, kt\u00f3ry zaliczy\u0142 wszystkie przewidziane programem studi\u00f3w przedmioty i praktyki.\n\n13. Student ma prawo do dwukrotnego przyst\u0105pienia do egzaminu dyplomowego, w tym tak\u017ce do tzw. og\u00f3lnego egzaminu kierunkowego, w terminie podstawowym i w terminie poprawkowym.\n\n14. Komisja ma obowi\u0105zek dba\u0107 o prawid\u0142owy przebieg egzaminu dyplomowego, w tym tak\u017ce tzw. og\u00f3lnego egzaminu kierunkowego.\n\n15. Je\u017celi Komisja stwierdzi niesamodzielno\u015b\u0107 pracy studenta, w szczeg\u00f3lno\u015bci w zakresie korzystania przez niego z niedozwolonych materia\u0142\u00f3w, urz\u0105dze\u0144, metod lub \u015brodk\u00f3w, student otrzymuje ocen\u0119 niedostateczn\u0105 z egzaminu dyplomowego, w tym tak\u017ce tzw. og\u00f3lnego egzaminu kierunkowego, i traci prawo do egzaminu dyplomowego, w tym tak\u017ce tzw. og\u00f3lnego egzaminu kierunkowego, w terminie poprawkowym.\n\n16. W przypadku, o kt\u00f3rym mowa w ust. 15:\n\n1) Komisja ma obowi\u0105zek niezw\u0142ocznie o tym fakcie zawiadomi\u0107 Dziekana Wydzia\u0142u;\n\n2) student ma prawo z\u0142o\u017cy\u0107 odwo\u0142anie do Dziekana Wydzia\u0142u od rozstrzygni\u0119cia Komisji w terminie 7 dni od dnia poinformowania go o stwierdzeniu niesamodzielno\u015bci jego pracy.\n\n17. Oceny egzaminu dyplomowego dokonuje Komisja na niejawnej cz\u0119\u015bci swego posiedzenia. Ocena egzaminu dyplomowego ustalana jest w oparciu o \u015bredni\u0105 arytmetyczn\u0105 ze wszystkich ocen cz\u0105stkowych uzyskanych za prezentacj\u0119 pracy lub projektu i odpowiedzi na wszystkie postawione pytania. Oceny cz\u0105stkowe ustalaj\u0105 zadaj\u0105cy pytania. Wobec pozytywnego wyniku egzaminu dyplomowego Komisja podejmuje decyzj\u0119 o nadaniu w\u0142a\u015bciwego tytu\u0142u zawodowego i dyplomu uko\u0144czenia studi\u00f3w oraz ustala wynik uko\u0144czenia studi\u00f3w.\n\n18. Z egzaminu dyplomowego sporz\u0105dza si\u0119 protok\u00f3\u0142 wed\u0142ug wzoru okre\u015blonego w przepisach wykonawczych do Ustawy.\n\n19. Wynik egzaminu dyplomowego wraz z podaniem ocen egzaminu oraz wynik uko\u0144czenia studi\u00f3w og\u0142asza przewodnicz\u0105cy Komisji egzaminacyjnej w obecno\u015bci jej cz\u0142onk\u00f3w bezpo\u015brednio po jego z\u0142o\u017ceniu.\n\n20. W przypadku uzyskania z egzaminu dyplomowego, w tym tak\u017ce z tzw. og\u00f3lnego egzaminu kierunkowego, oceny niedostatecznej, Dziekan Wydzia\u0142u wyznacza drugi termin egzaminu. Egzamin poprawkowy w celu poprawy oceny pozytywnej nie jest dopuszczalny.\n\n21. Harmonogram termin\u00f3w tzw. og\u00f3lnego egzaminu kierunkowego, w tym tak\u017ce poprawkowego, ustala Dziekan Wydzia\u0142u.\n\n22. Egzamin dyplomowy, w tym tak\u017ce tzw. og\u00f3lny egzamin kierunkowy, w terminie poprawkowym nie mo\u017ce odby\u0107 si\u0119 wcze\u015bniej ni\u017c po up\u0142ywie 7 dni i nie p\u00f3\u017aniej ni\u017c przed up\u0142ywem terminu, o kt\u00f3rym mowa w ust. 2 lub ust. 3. Termin tego egzaminu Dziekan Wydzia\u0142u podaje do wiadomo\u015bci studenta co najmniej na 7 dni przed wyznaczon\u0105 dat\u0105 powt\u00f3rnego egzaminu dyplomowego.\n\n23. W przypadku niez\u0142o\u017cenia egzaminu dyplomowego w drugim terminie Dziekan Wydzia\u0142u skre\u015bla studenta z listy student\u00f3w. Wznowienie studi\u00f3w dopuszczalne jest na zasadach okre\u015blonych w \u00a7 22.\n\n24. Dziekan Wydzia\u0142u mo\u017ce uzna\u0107 za usprawiedliwione nieprzyst\u0105pienie do egzaminu dyplomowego, w tym tak\u017ce do tzw. og\u00f3lnego egzaminu kierunkowego, na pisemny wniosek studenta z\u0142o\u017cony najp\u00f3\u017aniej w terminie 7 dni od ustalonego terminu egzaminu.\n\n25. Nieprzyst\u0105pienie do egzaminu uznane przez Dziekana Wydzia\u0142u za nieusprawiedliwione powoduje konsekwencje takie jak niez\u0142o\u017cenie egzaminu dyplomowego.\n\n26. W przypadku usprawiedliwionego nieprzyst\u0105pienia do egzaminu dyplomowego lub do og\u00f3lnego egzaminu kierunkowego Dziekan Wydzia\u0142u wyznacza dodatkowy termin tego egzaminu.\n\n27. Od ostatecznego negatywnego wyniku egzaminu dyplomowego, w tym tak\u017ce tzw. og\u00f3lnego egzaminu kierunkowego, student mo\u017ce odwo\u0142a\u0107 si\u0119 do Rektora w terminie do 14 dni od daty tego egzaminu.\n\n28. Egzamin dyplomowy z\u0142o\u017cony z wynikiem co najmniej dostatecznym jest aktem ko\u0144cz\u0105cym studia wy\u017csze w Uczelni.\n\n\u00a7 27. UKO\u0143CZENIE STUDI\u00d3W\n\nWarunkiem uko\u0144czenia studi\u00f3w i uzyskania dyplomu uko\u0144czenia studi\u00f3w na danym kierunku studi\u00f3w, poziomie i profilu jest:\n\nuzyskanie wszystkich zak\u0142adanych efekt\u00f3w uczenia si\u0119 okre\u015blonych w programie studi\u00f3w;\n\nzaliczenie wszystkich przewidzianych programem studi\u00f3w modu\u0142\u00f3w zaj\u0119\u0107;\n\nuzyskanie liczby punkt\u00f3w ECTS wymaganej programem studi\u00f3w;\n\nw przypadku studi\u00f3w pierwszego stopnia \u2013 z\u0142o\u017cenie projektu dyplomowego, a w przypadku studi\u00f3w drugiego stopnia \u2013 z\u0142o\u017cenie pracy dyplomowej;\n\nz\u0142o\u017cenie egzaminu dyplomowego.\n\nDat\u0105 uko\u0144czenia studi\u00f3w jest data z\u0142o\u017cenia egzaminu dyplomowego (zdania egzaminu dyplomowego z ocen\u0105 pozytywn\u0105).\n\nWynik uko\u0144czenia studi\u00f3w wy\u017cszych wpisywany do dyplomu uko\u0144czenia studi\u00f3w oraz suplementu do dyplomu ustalany jest jako \u015brednia wa\u017cona nast\u0119puj\u0105cych ocen:\n\n\u015bredniej ocen ze studi\u00f3w, ustalonej zgodnie z \u00a7 14;\n\nostatecznej oceny projektu dyplomowego lub pracy dyplomowej, ustalonej zgodnie z ust. 5;\n\noceny egzaminu dyplomowego, ustalonej przez Komisj\u0119 zgodnie z ust. 5.\n\nWagi ocen, o kt\u00f3rych mowa w ust. 3, ustala Dziekan Wydzia\u0142u w zasadach studiowania, o kt\u00f3rych mowa w \u00a7 7 ust. 17, przy czym \u015brednia ocen ze studi\u00f3w uwzgl\u0119dniana jest z wag\u0105 nie mniejsz\u0105 ni\u017c 60%.\n\nOceny, o kt\u00f3rych mowa w ust. 3 pkt 2 i 3, a tak\u017ce wynik uko\u0144czenia studi\u00f3w ustala si\u0119 do dw\u00f3ch miejsc po przecinku, bez zaokr\u0105gle\u0144, zgodnie z nast\u0119puj\u0105c\u0105 zasad\u0105 w zale\u017cno\u015bci od warto\u015bci liczbowej:\n\nod 3,00 ocena s\u0142owna: dostateczny (3.0);\n\nod 3,21 ocena s\u0142owna: plus dostateczny (3.5);\n\nod 3,71 ocena s\u0142owna: dobry (4.0);\n\nod 4,21 ocena s\u0142owna: plus dobry (4.5);\n\nod 4,71 ocena s\u0142owna: bardzo dobry (5.0).\n\nW przypadku um\u00f3w okre\u015blaj\u0105cych zasady wsp\u00f3\u0142pracy w ramach studi\u00f3w wsp\u00f3lnych zawartych z innymi uczelniami zasady ustalania oceny z egzaminu dyplomowego oraz wyniku uko\u0144czenia studi\u00f3w okre\u015blaj\u0105 te umowy z uwzgl\u0119dnieniem zasad okre\u015blonych w niniejszym Regulaminie.\n\nStudent po z\u0142o\u017ceniu egzaminu dyplomowego staje si\u0119 absolwentem Uczelni. W terminie 30 dni od dnia uko\u0144czenia studi\u00f3w Uczelnia wydaje absolwentowi dyplom uko\u0144czenia studi\u00f3w wraz z suplementem do dyplomu.\n\nAbsolwent przed otrzymaniem dyplomu uko\u0144czenia studi\u00f3w i suplementu do dyplomu ma obowi\u0105zek uregulowa\u0107 wszystkie zobowi\u0105zania wobec Uczelni, w szczeg\u00f3lno\u015bci z\u0142o\u017cy\u0107 wymagane dokumenty oraz ui\u015bci\u0107 wymagane op\u0142aty.\n\nAbsolwentowi, kt\u00f3ry spe\u0142nia \u0142\u0105cznie nast\u0119puj\u0105ce warunki:\n\nz\u0142o\u017cy\u0142 projekt dyplomowy albo prac\u0119 dyplomow\u0105 w terminie, o kt\u00f3rym mowa w \u00a7 25 ust. 15;\n\nprzyst\u0105pi\u0142 do egzaminu dyplomowego w terminie, o kt\u00f3rym mowa w \u00a7 26 ust. 2;\n\nuzyska\u0142 \u015bredni\u0105 ze studi\u00f3w co najmniej 4,72;\n\nuzyska\u0142 oceny bardzo dobre zar\u00f3wno z projektu dyplomowego lub pracy dyplomowej oraz z egzaminu dyplomowego,\n\nKomisja lub Dziekan Wydzia\u0142u mog\u0105 przyzna\u0107 wyr\u00f3\u017cnienie. Absolwent, kt\u00f3remu przyznano wyr\u00f3\u017cnienie, otrzymuje dyplom z wyr\u00f3\u017cnieniem.\n\n> Przygotowanie i z\u0142o\u017cenie pracy w dziekanacie\n\nszczeg\u00f3\u0142y\n\n*Pismo Prorektora ds. Kszta\u0142cenia ws wzor\u00f3w dokument\u00f3w w zwi\u0105zku z wej\u015bciem w \u017cycie zarz\u0105dzenia Rektora ws APD\n\n*\nZarz\u0105dzenie_APD\n\n*APD_Instrukcja_dyplomowania_dla_studenta_akt\n\n*APD-Instrukcja_dla_promotora_recenzenta_przewodniczacego_komisji\n\n*APD-Protokol-egzaminu-dyplomowego\n\n*WSKAZO\u0301WKI REDAKCYJNE dla dyplomanto\u0301w\n\n> Przebieg obrony prac dyplomowych\n\nszczeg\u00f3\u0142y\n\nPRZYGOTOWANIE PREZENTACJI PRACY LUB PROJEKTU DYPLOMOWEGO NA OBRON\u0118\n\nNa Wydziale Energetyki i Paliw integraln\u0105 cz\u0119\u015bci\u0105 obrony pracy lub projektu dyplomowego jest jej prezentacja przed Komisj\u0105 Egzaminacyjn\u0105 oraz dyskusja nad wynikami pracy. W zwi\u0105zku z tym, na obron\u0119 pracy dyplomowej lub projektu dyplomowego nale\u017cy przygotowa\u0107 prezentacj\u0119 multimedialn\u0105, kt\u00f3ra powinna si\u0119 sk\u0142ada\u0107 z 9-14 slajd\u00f3w i trwa\u0107 oko\u0142o 10 minut.\n\nZaleca si\u0119 wykorzystanie szablonu znajduj\u0105cego si\u0119 na stronie WEIP (Wz\u00f3r prezentacji na obron\u0119 pracy dyplomowej) lub z Systemu Identyfikacji Wizualnej AGH:\n\nhttps://www.agh.edu.pl/uczelnia/system-identyfikacji-wizualnej/szablon-prezentacji/\n\nJ\u0119zyk prezentacji powinien by\u0107 zgodny z j\u0119zykiem w kt\u00f3rym napisana zosta\u0142a praca lub projekt dyplomowy.\n\n1. Przygotowanie prezentacji\n\nPrezentacja (wraz z om\u00f3wieniem wynik\u00f3w pracy dyplomowej/projektu dyplomowego) ma na celu skr\u00f3towe przedstawienie pracy autora. Najwa\u017cniejszymi elementami prezentacji s\u0105:\n\n\u2022 Tytu\u0142\n\n\u2022 Wst\u0119p/Motywacja\n\n\u2022 Cel / idea\n\n\u2022 Metodyka / Opis rozwi\u0105zania / Przedstawienie pracy w\u0142asnej\n\n\u2022 Wyniki bada\u0144\n\n\u2022 Om\u00f3wienie wynik\u00f3w / Analiza\n\n\u2022 Wnioski wynikaj\u0105ce z przeprowadzonych oblicze\u0144\n\n\u2022 Podsumowanie (w tym mo\u017cliwo\u015bci dalszego rozwoju tej tematyki)\n\n2. Prezentacja to wizyt\u00f3wka, przygotowuj\u0105c wyst\u0105pienie zaleca si\u0119 aby:\n\n\u2022 unika\u0107 umieszczania na slajdy du\u017cych blok\u00f3w tekstu,\n\n\u2022 slajdy sk\u0142ada\u0142y si\u0119 z obraz\u00f3w i wypunktowa\u0144 tekstu (4\u00f76 punkt\u00f3w na slajd),\n\n\u2022 umieszcza\u0107 w prezentacji wykresy, schematy, wzory, tabele, ilustracje, zrzuty z ekranu etc., ale nale\u017cy pami\u0119ta\u0107, aby nie przesadzi\u0107, zbyt du\u017co wykres\u00f3w i tabel nie jest gwarancj\u0105 profesjonalnej prezentacji,\n\n\u2022 przewidzie\u0107 jeden slajd na minut\u0119, dlatego wa\u017cny jest prosty wygl\u0105d slajdu i jego czytelno\u015b\u0107 \u2013 kr\u00f3tkie i rzeczowe wst\u0105pienie, to dobre wyst\u0105pienie,\n\n\u2022 prze\u0107wiczy\u0107 prezentacj\u0119 ze stoperem i przed kamer\u0105 najlepiej w obecno\u015bci innych os\u00f3b.\n\n3. Podczas obrony:\n\n\u2022 nie zaleca si\u0119 wykorzystywania po\u0142\u0105czenia z Internetem, nie warto uzale\u017cnia\u0107 powodzenia swojej prezentacji od czynnik\u00f3w zewn\u0119trznych,\n\n\u2022 nale\u017cy unika\u0107 prze\u0142\u0105czania pomi\u0119dzy komputerami, o ile to mo\u017cliwe, nale\u017cy korzysta\u0107 z komputera dedykowanego do prezentowania podczas obrony,\n\n\u2022 zawsze warto mie\u0107 kopi\u0119 prezentacji w formacie .pdf,\n\n\u2022 warto skupi\u0107 si\u0119 na om\u00f3wieniu wynik\u00f3w uzyskanych w pracy i ich znaczeniu,\n\n\u2022 przed rozpocz\u0119ciem obrony nale\u017cy umie\u015bci\u0107 prezentacj\u0119 na komputerze dedykowanym do prezentowania i sprawdzi\u0107 poprawno\u015b\u0107 dzia\u0142ania prezentacji.\n\nWarto pami\u0119ta\u0107, \u017ce kultura osobista, spos\u00f3b prezentacji, poprawny j\u0119zyk s\u0105 tak samo wa\u017cne, jak zawarto\u015b\u0107 merytoryczna prezentacji. Nale\u017cy unika\u0107 kolokwializm\u00f3w, \u201eozdobnik\u00f3w\u201d oraz \u017cargonu technicznego.\n\n> Zagadnienia do egzaminu dyplomowego magisterskiego\n\nko\u0144cz\u0105cego studia II stopnia\n\nszczeg\u00f3\u0142y\n\nZagadnienia_egz_dyplomowy_magisterski_EN_COIK\n\nZagadnienia_egz_dyplomowy_magisterski_EN_MKE\n\nZagadnienia_egz_dyplomowy_magisterski_EN_SMiKE\n\nZagadnienia_egz_dyplomowy_magisterski_EN_SMIUE\n\nZagadnienia_egz_dyplomowy_magisterski_EN_USISE\n\nZagadnienia_egz_dyplomowy_magisterski_EOiZE_EPiZE\n\nZagadnienia_egz_dyplomowy_magisterski_EOiZE_SES\n\nZagadnienia_egz_dyplomowy_magisterski_EOiZE_TEO\n\nZagadnienia_egz_dyplomowy_magisterski_NTP_OS\u0301wTP\n\nZagadnienia_egz_dyplomowy_magisterski_NTP_ZTP\n\nZagadnienia_egz_dyplomowy_magisterski_TCh_APiS\n\nZagadnienia_egz_dyplomowy_magisterski_TCh_ET\n\nZagadnienia_egz_dyplomowy_magisterski_TCh_PPIiTCh\n\nZagadnienia_egz_dyplomowy_magisterski_TCh_SFE\n\nZagadnienia_egz_dyplomowy_magisterski_TCh_TChwE\n\nZagadnienia_egz_dyplomowy_magisterski_EN_Wodorowa\n\nZagadnienia_egz_dyplomowy_magisterski_EN_J\u0105drowa\n\n> Informacje dla wybieraj\u0105cych tematy prac dyplomowych\n\nszczeg\u00f3\u0142y\n\nRegulamin dyplomowania na Wydziale Energetyki i Paliw AGH z dnia 1 pa\u017adziernika 2024 r.\n\nTematyka prac, Opiekunowie, Recenzenci\n\nCelem niniejszego regulaminu jest okre\u015blenie zasad zg\u0142aszania, wyboru i zatwierdzania temat\u00f3w prac i\u00a0projekt\u00f3w dyplomowych, zapewnienie ich wysokiej jako\u015bci oraz zgodno\u015bci merytorycznej z\u00a0kierunkiem studi\u00f3w. Regulamin dotyczy prac i projekt\u00f3w dyplomowych realizowanych na studiach I\u00a0oraz II stopnia na Wydziale Energetyki i Paliw AGH.\n\nPrac\u0119 dyplomow\u0105 mo\u017ce stanowi\u0107:\n\nNa studiach I stopnia \n(projekt dyplomowy \u2013 dla rozpoczynaj\u0105cych studia od roku 2019/20):\n\n\u2013 praca eksperymentalna,\n\n\u2013 praca projektowa lub obliczeniowa,\n\n\u2013 praca koncepcyjna, konstrukcyjna lub technologiczna,\n\n\u2013 praca przegl\u0105dowa.\n\nNa studiach II stopnia: \n\n\u2013 praca eksperymentalna,\n\n\u2013 praca projektowa lub obliczeniowa,\n\n\u2013 praca koncepcyjna, konstrukcyjna lub technologiczna.\n\nTemat i cel pracy oraz\n\nprojektu dyplomowego\n powinny by\u0107 zgodne merytorycznie z kierunkiem studi\u00f3w, przy czym praca lub projekt mog\u0105 by\u0107 interdyscyplinarne.\n\nOpiekunem \nmo\u017ce by\u0107 nauczyciel akademicki WEiP lub wydzia\u0142u AGH wsp\u00f3\u0142tworz\u0105cego \u015bcie\u017ck\u0119 dyplomowania, posiadaj\u0105cy kompetencje i do\u015bwiadczenie, pozwalaj\u0105ce na prawid\u0142ow\u0105 realizacj\u0119 tematu. W przypadku studi\u00f3w I stopnia posiadaj\u0105cy tytu\u0142 profesora, stopie\u0144 doktora habilitowanego lub doktora, a dla studi\u00f3w II stopnia posiadaj\u0105cy tytu\u0142 profesora lub stopie\u0144 doktora habilitowanego.\n\nW uzasadnionych przypadkach Dziekan Wydzia\u0142u mo\u017ce wyrazi\u0107 zgod\u0119 na przygotowanie pracy lub projektu dyplomowego pod kierunkiem osoby nie spe\u0142niaj\u0105cej kryteri\u00f3w z pkt. 3.\n\nStudenci, kt\u00f3rzy \nw roku akademickim 2021/2022 \nuzyskali wpis na \n6 semestr dla I stopnia\n lub \n1 semestr dla II stopnia\n maj\u0105 mo\u017cliwo\u015b\u0107 ustalenia w terminie \ndo dnia 30 kwietnia\n, wsp\u00f3lnie z przysz\u0142ym Opiekunem, propozycji tematu pracy lub projektu dyplomowego uwzgl\u0119dniaj\u0105c zainteresowanie naukowe i zawodowe studenta, przygotowanie metodologiczne oraz mo\u017cliwo\u015bci realizacji\n.\n Informacje o pracownikach WEiP i tematyce badawczej mo\u017cna znale\u017a\u0107 na stronach Katedr.\n\nCorocznie, \ndo dnia 30 kwietnia\n pracownicy zg\u0142aszaj\u0105 propozycje temat\u00f3w prac i projekt\u00f3w dyplomowych wraz z imieniem i nazwiskiem dyplomanta, je\u017celi zosta\u0142 uzgodniony wg pkt. 5. do kierownik\u00f3w Katedr, kt\u00f3re organizuj\u0105 egzaminy dyplomowe na danym kierunku lub \u015bcie\u017cce dyplomowania. Ka\u017cdy nauczyciel akademicki z WEIP, z\u00a0zastrze\u017ceniem pkt. 3 i 4, powinien zg\u0142osi\u0107 minimum 1, a maksimum 10 propozycji temat\u00f3w dla ka\u017cdego stopnia studi\u00f3w. Co rocznie \nProdziekan ds. Kszta\u0142cenia og\u0142asza maksymaln\u0105 liczb\u0119 prac i projekt\u00f3w dyplomowych przypadaj\u0105cych na 1 promotora. \n\nRecenzenta\n pracy lub projektu dyplomowej proponuje Opiekun za jego zgod\u0105 i umieszcza jego nazwisko w systemie po zarejestrowaniu pracy dyplomowej. Recenzentem mo\u017ce by\u0107 nauczyciel akademicki z dowolnej jednostki AGH lub spoza Uczelni posiadaj\u0105cy odpowiednie kompetencje i do\u015bwiadczenie, przy czym co do zasady przynajmniej jedna osoba z pary opiekun-recenzent musi posiada\u0107 stopie\u0144 doktora habilitowanego lub tytu\u0142 profesora.\n\nDziekan Wydzia\u0142u, po zatwierdzeniu temat\u00f3w przez komisje sk\u0142adaj\u0105ce si\u0119 z Kierownika Katedry, w kt\u00f3rej pracuje opiekun pracy, Koordynatora Kierunku oraz Prodziekana ds. Kszta\u0142cenia, przedstawia tematy prac i projekt\u00f3w dyplomowych do zaopiniowania przez Komisje zatwierdzaj\u0105ce prace/projekty dyplomowe, a nast\u0119pnie je zatwierdza i udost\u0119pnia studentom w ci\u0105gu 7 dni (w USOS).\n\nObowi\u0105zkiem studenta II stopnia jest wybranie tematu nie p\u00f3\u017aniej ni\u017c na jeden rok, a studenta I\u00a0stopnia na jeden semestr przed regulaminowym terminem uko\u0144czenia studi\u00f3w. \nZe wzgl\u0119d\u00f3w organizacyjnych na WEiP Student wybiera temat po konsultacji z Opiekunem.\n\nW uzasadnionych przypadkach lub w przypadku d\u0142u\u017cszej nieobecno\u015bci Opiekuna, za zgod\u0105 Dziekana Wydzia\u0142u mo\u017cliwa jest zmiana Opiekuna lub tematu. Zmiana tematu nie powinna nast\u0119powa\u0107 p\u00f3\u017aniej ni\u017c 3 miesi\u0105ce przed planowanym terminem obrony. Opiekun w przypadku braku post\u0119p\u00f3w w realizacji pracy ma prawo zrezygnowa\u0107 z pe\u0142nienia funkcji Opiekuna. Wszelkie zmiany z pkt. 12 wymagaj\u0105 pisemnej formy przes\u0142anej do w\u0142a\u015bciwego Dziekanatu na drukach dost\u0119pnych na stronie internetowej WEiP pod adresem \nhttps://weip.agh.edu.pl/formularze/\n\n> Tematy prac dyplomowych\n\nszczeg\u00f3\u0142y\n\nNa Wydziale Energetyki i Paliw propozycje temat\u00f3w projekt\u00f3w dyplomowych\n\n(in\u017cynierskich) oraz prac dyplomowych (magisterskich) dla wszystkich\n\nprowadzonych przez Wydzia\u0142 kierunk\u00f3w studi\u00f3w oraz \u015bcie\u017cek dyplomowania w\n\nj\u0119zyku polskim i angielskim w tym r\u00f3wnie\u017c temat\u00f3w realizowanych przy\n\nwsp\u00f3\u0142pracy z Przemys\u0142em i innymi Instytucjami, publikowane s\u0105 z\n\nwykorzystaniem systemu USOS \u2013 modu\u0142 APD (Archiwum Prac Dyplomowych).\n\nTematy prac mo\u017cna wybiera\u0107 z puli zg\u0142oszonych w USOS propozycji temat\u00f3w\n\nlub zagadnie\u0144 po konsultacji z przysz\u0142ym Opiekunem naukowym. Tematy\n\nmo\u017cna r\u00f3wnie\u017c uzgadnia\u0107 indywidualnie z przysz\u0142ymi Opiekunami.\n\nSzczeg\u00f3\u0142owe instrukcje dotycz\u0105ce wyszukiwania i zapisywania si\u0119 na\n\ntematy poprzez system USOS znajduj\u0105 si\u0119 na stronie dzia\u0142u USOS pod linkiem:\n\nhttps://www.usos.agh.edu.pl/usos-dla-studenta/\n\nTematy projekt\u00f3w dyplomowych (in\u017cynierskich) oraz prac dyplomowych\n\n(magisterskich) na WEiP powinny zosta\u0107 wybrane do ko\u0144ca kwietnia.\n\nW maju tematy s\u0105 zatwierdzane i od czerwca formalnie mo\u017cna zacz\u0105\u0107\n\nrealizacje zatwierdzonych temat\u00f3w.", "metadata": {}}