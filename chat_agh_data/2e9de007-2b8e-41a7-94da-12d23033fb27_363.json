{"content": "# Kulturoznawstwo - Wydzia\u0142 Humanistyczny AGH\n\nURL: https://wh.agh.edu.pl/studia/kierunki-i-specjalnosci/kulturoznawstwo/\nCrawled: 2025-03-19 21:37:22\n\nKulturoznawstwo\n\nInformacje og\u00f3lne\n\nKulturoznawstwo \u2013 studia I stopnia\n\nW dobie rewolucji technologicznej badania nad kultur\u0105 zyska\u0142y wyj\u0105tkowe znaczenie, kt\u00f3re pozwala rozumie\u0107 histori\u0119 w kontek\u015bcie futurystycznych projekt\u00f3w i \u0142\u0105czy\u0107 przysz\u0142o\u015b\u0107 z tradycj\u0105. Wa\u017cn\u0105 perspektyw\u0105 tej syntezy staje si\u0119 dzisiaj rzeczywisto\u015b\u0107 wirtualna, kt\u00f3ra coraz \u015bmielej kszta\u0142tuje nasze wyobra\u017cenia o \u015bwiecie oraz kontakty mi\u0119dzykulturowe, stanowi\u0105ce podstawowe wyzwanie komunikacyjne XXI wieku.\n\nSpecjalizacja Nowe media i komunikacja mi\u0119dzykulturowa na Wydziale Humanistycznym AGH zosta\u0142a stworzona z my\u015bl\u0105 o tych, kt\u00f3rzy szukaj\u0105 kompetencji w zakresie zarz\u0105dzania kultur\u0105, korzystania z nowoczesnych technologii elektronicznych oraz mediacji mi\u0119dzykulturowych w po\u0142\u0105czeniu z niezb\u0119dn\u0105 wiedz\u0105 kulturoznawcz\u0105.\n\nProgram naszych studi\u00f3w zosta\u0142 tak skonstruowany, aby absolwenci \u0142\u0105czyli wiedz\u0119 z zakresu tradycyjnego kulturoznawstwa z poznawaniem nowych trend\u00f3w, zwi\u0105zanych ze zmian\u0105 kulturow\u0105 i rozwojem technologii. Dlaczego? Poniewa\u017c znajomo\u015b\u0107 znak\u00f3w, symboli, tradycji innych kultur jest w dzisiejszym \u015bwiecie niezb\u0119dnym warunkiem skutecznej komunikacji. nasi absolwenci umiej\u0105 si\u0119 porusza\u0107 w przestrzeni kultury i tworzy\u0107 na nowo jej wsp\u00f3\u0142czesne formy.\n\nTechnologia na najwy\u017cszym poziomie\n\nNaszym celem jest dostarczenie studentom takiej wiedzy, aby sprawnie pos\u0142ugiwali si\u0119 najnowszymi technologiami i systemami informatycznymi posiadaj\u0105c wysokiej jako\u015bci pod\u0142o\u017ce teoretyczne.\n\nKompleksowe, najwy\u017cszej \u2013 \u015bwiatowej jako\u015bci, zaplecze techniczne Akademii G\u00f3rniczo- Hutniczej umo\u017cliwia studentom kulturoznawstwa na Wydziale Humanistycznym, opanowanie praktycznego wymiaru korzystania z najnowszych medi\u00f3w na poziomie niedost\u0119pnym na innych uczelniach.\n\nKultura wymaga wiedzy, technologia potrzebuje profesjonalnego wsparcia, a wsp\u00f3\u0142czesna kultura i technologia \u2013 umiej\u0105cych si\u0119 efektywnie komunikowa\u0107 kulturoznawc\u00f3w i tw\u00f3rc\u00f3w technologii. W\u0142a\u015bnie dlatego stworzyli\u015bmy specjalizacj\u0119 Nowe media i komunikacja mi\u0119dzykulturowa, kt\u00f3ra dzia\u0142a na styku kultury i technologii daj\u0105c rozw\u00f3j ca\u0142emu sektorowi.\n\nNie zwlekaj \u2013 aplikuj ju\u017c dzi\u015b i b\u0105d\u017a aktywnym tw\u00f3rc\u0105 wsp\u00f3\u0142czesnej kultury!\n\nPe\u0142ny program kierunku, studia I stopnia\n\nSzczeg\u00f3\u0142owe informacje dotycz\u0105ce rekrutacji na kierunek\n\nCzego uczymy\n\nTechnologia w programie\n\nW naukach kulturoznawczych najwa\u017cniejsza jest komunikacja \u2013 to jej s\u0142u\u017cy j\u0119zyk i bez niej nie ma rozwoju. Warunkami niezb\u0119dnym do umiej\u0119tno\u015bci sprawnego komunikowania si\u0119 w przysz\u0142o\u015bci b\u0119dzie znajomo\u015b\u0107 technologii, kt\u00f3ra ju\u017c w zdecydowanym stopniu wp\u0142ywa na jako\u015b\u0107 naszej komunikacji oraz znajomo\u015b\u0107 kod\u00f3w i symboliki innych kultur.\n\nTym, co wyr\u00f3\u017cnia Nowe media i komunikacja mi\u0119dzykulturowa spo\u015br\u00f3d innych ofert kszta\u0142cenia kulturoznawczego to maksymalna koncentracja na tych dw\u00f3ch aspektach komunikacji.\n\nStudenci b\u0119d\u0105 kszta\u0142cili si\u0119 m.in. w nast\u0119puj\u0105cych obszarach:\n\nKomunikacja mi\u0119dzykulturowa\n\nMedioznawstwo\n\nIntermedia w kulturze\n\nMarketing kultury\n\nCyberkultura i cyberspo\u0142ecze\u0144stwo\n\nPublic Relations\n\nProjektowanie grant\u00f3w w dziedzinie kultury\n\nMetodologia bada\u0144 kulturoznawczych.\n\nTeoria+Praktyka\n\nPraca w obr\u0119bie kultury, to tak\u017ce praktyka i umiej\u0119tno\u015b\u0107 odnalezienia si\u0119 w niezwykle dynamicznym otoczeniu, jakim s\u0105 galerie sztuki, instytucje wspieraj\u0105ce sztuk\u0119, muzea i festiwale. W\u0142a\u015bnie dlatego w ofercie edukacyjnej Nowych medi\u00f3w i komunikacji mi\u0119dzykulturowej znajduj\u0105 si\u0119 r\u00f3wnie\u017c przedmioty fakultatywne (w\u015br\u00f3d nich zaj\u0119cia prowadzone w j\u0119zyku angielskim przez zagranicznych wyk\u0142adowc\u00f3w), warsztaty z tw\u00f3rcami sztuki, wyjazdowe obozy naukowe.\n\nKontakt\n\nKontakt\n\nWydzia\u0142owy Zesp\u00f3\u0142 ds. Rekrutacji:\n\ne-mail: \nwkr-wh@agh.edu.pl\n\nCentrum Rekrutacji:\n\nbud. U-2 (ul. Reymonta 7), pok. 101\n\ntel. 12 617 36 84\n\ne-mail: \nrekrutacja@agh.edu.pl\n\nJe\u015bli masz pytania, mo\u017cesz zada\u0107 je r\u00f3wnie\u017c za po\u015brednictwem naszego \nfanpage na Facebooku!\n\nKulturoznawstwo \u2013 studia II stopnia - Komunikacja wizualna i projektowanie graficzne\n\nInformacje og\u00f3lne\n\nDlaczego ta specjalno\u015b\u0107?\n\nStudia kulturoznawcze o specjalno\u015bci Komunikacja Wizualna i Projektowanie Graficzne s\u0105 przeznaczone dla os\u00f3b, kt\u00f3re chc\u0105 bra\u0107 aktywny udzia\u0142 w analizowaniu, interpretowaniu, ale i tworzeniu wsp\u00f3\u0142czesnej kultury wizualnej. Adresowane s\u0105 tak\u017ce do kandydat\u00f3w zainteresowanych zdobyciem kompetencji w zakresie pos\u0142ugiwania si\u0119 najnowszymi narz\u0119dziami projektowania graficznego.\n\nZaplecze technologiczne Akademii G\u00f3rniczo-Hutniczej oraz kwalifikacje jej wyk\u0142adowc\u00f3w daj\u0105 doskona\u0142\u0105 mo\u017cliwo\u015b\u0107 po\u0142\u0105czenia w toku jednych studi\u00f3w zar\u00f3wno technologicznego, jak i humanistycznego wymiaru komunikacji wizualnej.\n\nTworzenie programu specjalno\u015bci i jego realizacja odbywaj\u0105 si\u0119 przy sta\u0142ej wsp\u00f3\u0142pracy z takimi instytucjami jak m.in. Narodowy Stary Teatr w Krakowie, Cricoteka, Krakowskie Biuro Festiwalowe, Muzeum Narodowe w Krakowie.\n\nProgram specjalno\u015bci konfrontuje aktualne paradygmaty projektowania komunikacji wizualnej ze wsp\u00f3\u0142czesnymi teoriami antropologii spo\u0142eczno-kulturowej . W kolejnych semestrach pojawi\u0105 si\u0119 cykle po\u015bwi\u0119cone zagadnieniom takim jak:\n\nPodstawowe metody oraz zaplecze teoretyczne przetwarzania i analizy obraz\u00f3w\n\nPraca z grafik\u0105 wektorow\u0105 i rastrow\u0105, \u0107wiczenia w zakresie podstaw tworzenia znak\u00f3w, \u0142\u0105czenia s\u0142owa i obrazu, kompozycji, projektowania postaci\n\nProjektowanie interfejs\u00f3w, stron www oraz narz\u0119dzi i oprogramowania w kontek\u015bcie bada\u0144 nad u\u017cyteczno\u015bci\u0105 i dost\u0119pno\u015bci\u0105\n\nG\u0142\u00f3wne koncepty wsp\u00f3\u0142czesnych nurt\u00f3w antropologii spo\u0142eczno-kulturowej, antropologia reklamy i antropologia widowisk\n\nStudia estetyczne i elementy antropologii zmys\u0142\u00f3w oraz zmys\u0142owych sposob\u00f3w do\u015bwiadczania zjawisk kulturowych\n\nHistoryczna zmienno\u015b\u0107 i propozycje estetycznego opisu prac graficznych, fotografii filmu oraz obraz\u00f3w generatywnych\n\nMetodologie, metody, strategie i techniki bada\u0144 kulturoznawczych. Metody gromadzenia danych, analiza, interpretacja, wnioskowanie. Kulturoznawstwo we wsp\u00f3\u0142czesnej humanistyce.\n\nWiedz\u0119 o naturze komunikacji wizualnej studenci uzyskaj\u0105 na poziomie technicznym, kt\u00f3ry obejmie przede wszystkim znajomo\u015b\u0107 program\u00f3w s\u0142u\u017c\u0105cych do edycji grafiki komputerowej oraz przygotowania projekt\u00f3w do dystrybucji zar\u00f3wno w druku, jak i na stronach internetowych (DTP, pozycjonowanie stron internetowych). Znajomo\u015b\u0107 technik uzupe\u0142niona zostanie do\u015bwiadczeniem w zakresie projektowania komunikat\u00f3w wizualnych, , nabytym podczas cyklu warsztat\u00f3w, w czasie kt\u00f3rych studenci dowiedz\u0105 si\u0119 o podstawowych strategiach projektowania graficznego (takich jak teorie kompozycji, zasady wykorzystania liternictwa, mo\u017cliwo\u015bci konstruowania palety barwnej) oraz zapoznaj\u0105 si\u0119 ze specyfik\u0105 r\u00f3\u017cnego rodzaju technik graficznych oraz znajomo\u015bci historycznych wzor\u00f3w ikonograficznych, kt\u00f3re kszta\u0142tuj\u0105 wsp\u00f3\u0142czesne schematy komunikacji wizualnej i mog\u0105 sta\u0107 si\u0119 r\u00f3wnie\u017c punktem wyj\u015bcia do tworzenia nowych, czytelnych projekt\u00f3w. Zaj\u0119cia po\u015bwi\u0119cone zagadnieniom antropologicznym pozwol\u0105 absolwentom po\u0142\u0105czy\u0107 dzia\u0142ania praktyczne z kanonem wiedzy kulturoznawczej.\n\nPoza seri\u0105 zaj\u0119\u0107 prowadzonych w formie wyk\u0142ad\u00f3w i \u0107wicze\u0144 studenci Komunikacji Wizualnej i Projektowania Graficznego b\u0119d\u0105 mieli mo\u017cliwo\u015b\u0107 sta\u0142ego konsultowania swoich projekt\u00f3w ze specjalistami prowadz\u0105cymi warsztaty. Uczelnia zapewni im dost\u0119p do baz danych z literatur\u0105 dotycz\u0105c\u0105 zagadnienia oraz program\u00f3w s\u0142u\u017c\u0105cych do edycji grafiki.\n\nZaplecze technologiczne Akademii G\u00f3rniczo-Hutniczej oraz kwalifikacje jej wyk\u0142adowc\u00f3w daj\u0105 doskona\u0142\u0105 mo\u017cliwo\u015b\u0107 po\u0142\u0105czenia w toku jednych studi\u00f3w zar\u00f3wno technologicznego, jak i humanistycznego wymiaru komunikacji wizualnej.\n\nPe\u0142ny program specjalno\u015bci\n\nSzczeg\u00f3\u0142owe informacje dotycz\u0105ce rekrutacji na kierunek\n\nCzego uczymy?\n\nChcemy \u017ceby Absolwenci specjalizacji Komunikacja wizualna i projektowanie graficzne, zdobyli umiej\u0119tno\u015b\u0107 tw\u00f3rczego pos\u0142ugiwania si\u0119 najnowszymi narz\u0119dziami projektowania graficznego, zdolno\u015b\u0107 \u015bwiadomego konstruowania bogatych w tre\u015bci komunikat\u00f3w wizualnych, sprawno\u015b\u0107 krytycznej oceny wzajemnych oddzia\u0142ywa\u0144 technologii i u\u017cytkownik\u00f3w w obszarze ikonosfery.\n\nW naszym zamy\u015ble studia na proponowanej specjalno\u015bci maj\u0105 dawa\u0107 ich uczestnikom solidne podstawy do uprawniania humanistyki w wymiarze praktycznym, w zgodzie z codzienno\u015bci\u0105 wsp\u00f3\u0142czesnego cz\u0142owieka.\n\nStudia kulturoznawcze II stopnia na specjalno\u015bci Komunikacja wizualna i projektowanie graficzne s\u0105 przeznaczone dla tych, kt\u00f3rzy chc\u0105 bra\u0107 aktywny udzia\u0142 nie tylko w ich opisie ale te\u017c i tworzeniu wsp\u00f3\u0142czesnej kultury wizualnej. \u0141\u0105czymy w nich aspekt praktyczny z teoretycznym.\n\nProponowane przez nas studia wizualne wyr\u00f3\u017cniaj\u0105 si\u0119 po\u0142\u0105czeniem praktycznego i teoretycznego aspektu komunikacji wizualnej. Wychodzimy od podstaw studiuj\u0105c zar\u00f3wno histori\u0119 grafiki, fotografii oraz medi\u00f3w filmowych jak i obs\u0142ugi wsp\u00f3\u0142czesnych edytor\u00f3w grafiki. Wzmacniamy t\u0119 znajomo\u015b\u0107 narz\u0119dzi projektowania seri\u0105 warsztat\u00f3w w czasie kt\u00f3rych studenci projektuj\u0105c indywidualne prace ucz\u0105 si\u0119 podstawowych metod konstruowania komunikatu wizualnego i mo\u017cliwo\u015bci jego interpretacji. Ca\u0142o\u015b\u0107 jest uzupe\u0142niona zaj\u0119ciami, kt\u00f3re daj\u0105 podstawy do funkcjonalnej, antropologicznej i estetycznej analizy komunikacji wizualnej w szerszym kontek\u015bcie kulturowym.\n\nJak uczymy?\n\nPoza seri\u0105 zaj\u0119\u0107 prowadzonych w formie wyk\u0142ad\u00f3w i \u0107wicze\u0144 studenci Komunikacji wizualnej i projektowania graficznego b\u0119d\u0105 mieli mo\u017cliwo\u015b\u0107 sta\u0142ego konsultowania swoich projekt\u00f3w ze specjalistami prowadz\u0105cymi warsztaty.\n\nZaplecze technologiczne Akademii G\u00f3rniczo-Hutniczej oraz kwalifikacje jej wyk\u0142adowc\u00f3w daj\u0105 doskona\u0142\u0105 mo\u017cliwo\u015b\u0107 po\u0142\u0105czenia w toku jednych studi\u00f3w technologicznego i humanistycznego aspektu komunikacji wizualnej.\n\nStudentom specjalizacji przekazujemy wiedz\u0119 o naturze komunikacji wizualnej na kilku poziomach:\n\ntechnicznym, kt\u00f3ry obejmie przede wszystkim znajomo\u015b\u0107 program\u00f3w s\u0142u\u017c\u0105cych do edycji grafiki (np.: Adobe Photoshop, InDesign, Adobe Illustrator, Corel Draw, Dreamweaver) oraz przygotowania projekt\u00f3w do dystrybucji zar\u00f3wno w druku jak i na stronach internetowych (DTP, pozycjonowanie stron internetowych);\n\nprocesualnym, co wi\u0105\u017ce si\u0119 cyklem warsztat\u00f3w, w czasie kt\u00f3rych studenci dowiedz\u0105 si\u0119 o podstawowych strategiach projektowania graficznego takich jak teorie kompozycji, zasady wykorzystania liternictwa, mo\u017cliwo\u015bci konstruowania palety barwnej, zapoznani zostan\u0105 ze specyfik\u0105 r\u00f3\u017cnego rodzaju technik graficznych;\n\nznajomo\u015bci historycznych wzor\u00f3w ikonograficznych oraz popularnych klisz, kt\u00f3re kszta\u0142tuj\u0105 wsp\u00f3\u0142czesne schematy komunikacji wizualnej i mog\u0105 sta\u0107 si\u0119 r\u00f3wnie\u017c punktem wyj\u015bcia do tworzenia nowych, czytelnych projekt\u00f3w (np.: historia grafiki, fotografii, reklamy, mitologie wsp\u00f3\u0142czesno\u015bci, interaktywno\u015b\u0107 w filmie)\n\nmetodologicznym, kt\u00f3ry pozwoli absolwentom po\u0142\u0105czy\u0107 dzia\u0142ania praktyczne z kanonem wiedzy kulturoznawczej (tu pojawi\u0105 si\u0119 kursy z estetyki, antropologii obrazu, interakcji pomi\u0119dzy oprogramowaniem a jego u\u017cytkownikami)\n\nProfil absolwenta\n\nPo sko\u0144czeniu studi\u00f3w znajdziesz prac\u0119 w zespo\u0142ach zajmuj\u0105cych si\u0119 produkcj\u0105 oraz dystrybuowaniem tekst\u00f3w kultury. Specjali\u015bci w tym zakresie zatrudniani s\u0105 wielu instytucjach kultury, w tym w:\n\nbiurach projektowych i wydawnictwach\n\nbran\u017cy IT, w zespo\u0142ach zajmuj\u0105cych si\u0119 projektowaniem interakcji oraz tworzeniem standard\u00f3w udost\u0119pniania tre\u015bci w domenie cyfrowej\n\nnarodowych, regionalnych i lokalnych instytucjach, takich jak: muzea, teatry, domy i o\u015brodki kultury czy biblioteki,\n\nfundacjach, stowarzyszeniach i innych organizacjach pozarz\u0105dowych dzia\u0142aj\u0105cych w obszarze kultury,\n\ninstytucjach publicznych i prywatnych firmach zajmuj\u0105cych si\u0119 organizowaniem wydarze\u0144 kulturalnych (festiwali, wystaw, targ\u00f3w, itp.), zarz\u0105dzaniem programami i projektami w sferze kultury,\n\nredakcjach portali internetowych po\u015bwi\u0119conych kulturze, nauce i sprawom spo\u0142ecznym\n\norganizacjach pozarz\u0105dowych wdra\u017caj\u0105cych innowacyjne przedsi\u0119wzi\u0119cia w sferze kultury i nauki\n\no\u015brodkach i firmach stosuj\u0105cych innowacje technologiczne w sferze publicznej.\n\nKontakt\n\nWydzia\u0142owy Zesp\u00f3\u0142 ds. Rekrutacji:\n\ne-mail: \nwkr-wh@agh.edu.pl\n\nCentrum Rekrutacji:\n\nbud. U-2 (ul. Reymonta 7), pok. 101\n\ntel. 12 617 36 84\n\ne-mail: \nrekrutacja@agh.edu.pl\n\nJe\u015bli masz pytania, mo\u017cesz zada\u0107 je r\u00f3wnie\u017c za po\u015brednictwem naszego \nfanpage na Facebooku!\n\nKulturoznawstwo \u2013 studia II stopnia - Nowe technologie w projektowaniu kultury\n\nInformacje og\u00f3lne\n\nDlaczego ta specjalno\u015b\u0107?\n\nG\u0142\u00f3wnym za\u0142o\u017ceniem specjalno\u015bci Nowe technologie w projektowaniu kultury jest przedstawienie innej wizji kulturoznawstwa: niezredukowanego do opisu zastanych zjawisk kultury, lecz otwieraj\u0105cego si\u0119 na wsp\u00f3\u0142czesne przejawy popkultury, kultury nowych medi\u00f3w i \u015bwiata cyfry, kszta\u0142tuj\u0105ce si\u0119 na skrzy\u017cowaniu humanistyki i nauk technicznych. Zmianie ulegaj\u0105 nie tylko priorytety zwi\u0105zane z indywidualn\u0105 erudycj\u0105, dzi\u015b cz\u0119\u015bciej zwi\u0105zan\u0105 z rejestrem popularnym, ale tak\u017ce sposoby formu\u0142owania nowych i przeformu\u0142owywania dawnych kod\u00f3w kulturowych. Kultura remiksu dotyka wszystkich, poczynaj\u0105c od influencer\u00f3w na YouTubie czy Instagramie, a ko\u0144cz\u0105c na re\u017cyserach spektakli teatralnych, muzealnikach czy wydawcach ksi\u0105\u017cek, a nowoczesne metody pozyskiwania funduszy (jak crowfunding, crowdfunding udzia\u0142owy czy crowdsourcing) ca\u0142kowicie zmieniaj\u0105 tradycyjny system finansowania kultury oparty na elitarnym mecenacie, a nie oddolnej aktywno\u015bci spo\u0142eczno\u015bci odbiorczych i fanowskich. Czytanie wszystkich tych kod\u00f3w kulturowych i kszta\u0142towanie \u015bwiadomo\u015bci zacierania tradycyjnych granic poszczeg\u00f3lnych gatunk\u00f3w oraz rozszerzania sfery interaktywnego kontaktu z odbiorcami w znacz\u0105cy spos\u00f3b u\u0142atwia bystr\u0105 orientacj\u0119 w dynamicznie zmieniaj\u0105cej si\u0119 rzeczywisto\u015bci kulturalnej i przygotowuje do multidyscyplinarnego i wieloaspektowego uczestnictwa w kulturze \u2013 zar\u00f3wno w roli kreatywnego tw\u00f3rcy, jak i krytycznego odbiorcy tre\u015bci artystycznych.\n\nDo kogo kierunek jest skierowany?\n\nProgram studi\u00f3w zosta\u0142 zaprojektowany z my\u015bl\u0105 o absolwentach studi\u00f3w pierwszego stopnia (licencjackich i in\u017cynierskich) na kierunkach z nauk spo\u0142ecznych i humanistycznych oraz technicznych. Przeznaczony jest szczeg\u00f3lnie dla absolwent\u00f3w maj\u0105cych zainteresowania zwi\u0105zane z nowoczesnymi trendami w kulturze ze szczeg\u00f3lnym uwzgl\u0119dnieniem wp\u0142ywu nowoczesnych i innowacyjnych technologii na kszta\u0142towanie nowych i transformacj\u0119 dawnych form i aktywno\u015bci artystycznych. Specjalno\u015b\u0107 zaprojektowana zosta\u0142a z my\u015bl\u0105 o Studentach oczekuj\u0105cych nowoczesnego podej\u015bcia do badania kultury i popkultury we wszystkich ich przejawach: performatywnych, cyfrowych, konwergentnych czy intermedialnych, odpowiadaj\u0105cych specyfice tworzenia tre\u015bci na wszelkich platformach medialnych: od teatru, filmu i literatury przez media spo\u0142eczno\u015bciowe po gry komputerowe i franczyzy \u015bwiatotw\u00f3rcze.\n\nPe\u0142ny program specjalno\u015bci\n\nSzczeg\u00f3\u0142owe informacje dotycz\u0105ce rekrutacji na kierunek\n\nCzego uczymy\n\nSpecjalno\u015b\u0107 powsta\u0142a z my\u015bl\u0105 o Studentach oczekuj\u0105cych nowoczesnego podej\u015bcia do badania kultury i popkultury we wszystkich jej przejawach: performatywnych, cyfrowych, konwergentnych czy intermedialnych, odpowiadaj\u0105cych specyfice tworzenia tre\u015bci na wszelkich platformach medialnych: od teatru, filmu i literatury poprzez mod\u0119, media spo\u0142eczno\u015bciowe po gry komputerowe i franczyzy \u015bwiatotw\u00f3rcze. W ramach programu specjalno\u015bci znajduj\u0105 si\u0119 praktyczne oraz teoretyczne kursy po\u015bwi\u0119cone m.in.:\n\nfashion studies\n\nantropologii widowisk\n\nwarsztat\u00f3w tworzeniu utworu audiowizualnego\n\nwarsztat\u00f3w projektowania aplikacji Virtual Reality s\u0142u\u017c\u0105cych promocji kultury\n\npraktyk crowdfundingu i crowdsourcingu\n\nkulturowym trendom w technologii (wearables technology, crueltyfree, eco)\n\nanalizie kultury popularnej\n\nfranczyz transmedialnych\n\nwarsztat\u00f3w z zakresu fotografii\n\nbadania obiekt\u00f3w haute couture\n\nmarketingu wizerunkowego\n\nambient marketingu\n\nprzek\u0142adu\n\nmuzealnictwa\n\ndigitalizacji zasob\u00f3w kultury\n\nA tak\u017ce wiele innych!\n\nJak uczymy?\n\nWychodz\u0105c naprzeciw potrzebom os\u00f3b kontynuuj\u0105cych edukacj\u0119 na studiach II stopnia a jednocze\u015bnie zaanga\u017cowanych ju\u017c w praktyk\u0119 zawodow\u0105, proponujemy innowacyjny system dydaktyczny. Regularne zaj\u0119cia zwi\u0105zane z profilem studi\u00f3w odbywaj\u0105 si\u0119 od poniedzia\u0142ku do \u015brody, raz w miesi\u0105cu ma natomiast miejsce tzw. Technologiczny Czwartek, kt\u00f3ry uzupe\u0142nia teoretyczny aspekt studi\u00f3w o stron\u0119 praktyczn\u0105.\n\nKa\u017cde z tych comiesi\u0119cznych wydarze\u0144 to kilkugodzinny blok po\u015bwi\u0119cony zaj\u0119ciom warsztatowym ucz\u0105cym wykorzystania nowych technologii w promocji kultury. W ich trakcie zaprojektujecie na przyk\u0142ad w\u0142asn\u0105 aplikacj\u0119 Virtual Reality, nakr\u0119cicie sw\u00f3j film, nauczycie si\u0119, w jaki spos\u00f3b zdoby\u0107 pieni\u0105dze na nowatorskie projekty oraz jak wypromowa\u0107 je w social mediach a nawet b\u0119dziecie mieli okazj\u0119 wzi\u0105\u0107 do r\u0119ki projekty Diora czy Muglera i nauczy\u0107 si\u0119 ich nowoczesnej analizy, kt\u00f3rej u\u017cyjecie w praktyce muzealniczej. Istotnym elementem tej cz\u0119\u015bci programu jest kontakt z do\u015bwiadczonymi specjalistami na co dzie\u0144 wykorzystuj\u0105cymi w swojej pracy przysz\u0142o\u015bciowe narz\u0119dzia w kontek\u015bcie kultury.\n\nJednym z za\u0142o\u017ce\u0144 Wydzia\u0142u Humanistycznego jest tak\u017ce uczenie poprzez mo\u017cliwo\u015b\u0107 zdobycia do\u015bwiadczenia przez udzia\u0142 w projektach interdyscyplinarnych, otwartych dla student\u00f3w wszystkich naszych kierunk\u00f3w. W naszym zespole wsp\u00f3lnie projektujemy gry komputerowe zar\u00f3wno od strony technicznej jak i storytellingowej, programujemy roboty edukacyjne i organizujemy wydarzenia kulturalne.\n\nProfil absolwenta\n\nCo po studiach?\n\nCelem oferty edukacyjnej proponowanej w ramach specjalno\u015bci \u201cNowe technologie w projektowaniu kultury\u201d jest wykszta\u0142cenie multidyscyplinarnych specjalist\u00f3w o kompetencjach znacz\u0105co wykraczaj\u0105cych poza stereotypowy profil absolwenta kierunku kulturoznawczego. Pr\u00f3cz bowiem podstawowych kurs\u00f3w z zakresu historii, antropologii i filozofii kultury oraz metodologii bada\u0144 kulturoznawczych, niezb\u0119dnych do w\u0142a\u015bciwego analizowania z\u0142o\u017cono\u015bci wsp\u00f3\u0142czesnych multi-, inter- i transmedialnych zjawisk artystycznych, w ofercie s\u0105 r\u00f3wnie\u017c innowacyjne kursy z antropologii widowisk, kultury alternatywnej, popkultury, sztuk performatywnych, wsp\u00f3\u0142czesnego rynku muzycznego, kulturowych tendencji w projektowaniu nowych technologii, aktywno\u015bci artystycznych w internecie i cyberprzestrzeni, gier komputerowych i wideo czy wystawiennictwa modowego. Nasz absolwent posiada tak\u017ce konkretne kompetencje z zakresu technik digitalizacji kultury, kreatywnego pisania (creative writing), fotografii i obr\u00f3bki graficznej, ambient marketingu, organizacji wydarze\u0144 artystycznych, promocji kultury, przek\u0142adu tekstu, pozyskiwania funduszy w zbi\u00f3rkach spo\u0142eczno\u015bciowych, tworzenia utwor\u00f3w audiowizualnych czy zarz\u0105dzania tworzeniem tre\u015bci w du\u017cych sieciach transmedialnych.\n\nZawodowo stoi przed nim szereg mo\u017cliwo\u015bci, mi\u0119dzy innymi:\n\nfundacje, stowarzyszenia i inne organizacje pozarz\u0105dowe wdra\u017caj\u0105ce innowacyjne przedsi\u0119wzi\u0119cia w sferze kultury\n\nmuzea, teatry, domy i o\u015brodki kultury\n\ninstytucje publiczne i firmy zajmuj\u0105cych si\u0119 organizowaniem wydarze\u0144 kulturalnych (festiwali, wystaw, targ\u00f3w, itp.), zarz\u0105dzaniem programami i projektami w sferze kultury\n\nbran\u017ca reklamowa\n\nwydawnictwa i prasa\n\nredakcje portali internetowych po\u015bwi\u0119conych kulturze\n\na tak\u017ce wsp\u00f3\u0142praca z przemys\u0142em i bran\u017c\u0105 IT.\n\n5 powod\u00f3w, dla kt\u00f3rych warto u nas studiowa\u0107:\n\nniezapomniana atmosfera i \u015bwietna kadra;\n\nnagradzane kierunki studi\u00f3w (\u201cKonkurs o milion\u201d MNiSW);\n\nblok zaj\u0119\u0107 prowadzonych przez praktyk\u00f3w (warsztaty i laboratoria);\n\nsta\u017ce i praktyki w presti\u017cowych firmach oraz instytucjach (m.in. interia.pl, tvn24, Urz\u0105d Miasta Krakowa, MOCAK, Ma\u0142opolski Instytut Kultury);\n\n\u0142atwo\u015b\u0107 w znalezieniu pracy po studiach (wg raportu Biura Karier AGH z maja 2017 r. 84,5% absolwent\u00f3w studi\u00f3w II stopnia WH AGH znajduje prac\u0119 po sko\u0144czeniu studi\u00f3w).\n\nKontakt\n\nWydzia\u0142owy Zesp\u00f3\u0142 ds. Rekrutacji:\n\ne-mail: \nwkr-wh@agh.edu.pl\n\nCentrum Rekrutacji:\n\nbud. U-2 (ul. Reymonta 7), pok. 101\n\ntel. 12 617 36 84\n\ne-mail: \nrekrutacja@agh.edu.pl\n\nJe\u015bli masz pytania, mo\u017cesz zada\u0107 je r\u00f3wnie\u017c za po\u015brednictwem naszego \nfanpage na Facebooku!", "metadata": {"url": "https://wh.agh.edu.pl/studia/kierunki-i-specjalnosci/kulturoznawstwo/", "title": "Kulturoznawstwo - Wydzia\u0142 Humanistyczny AGH", "depth": 3, "duplicate": false, "content_hash": "586deef58c099d81d598e9258ad95c11", "word_count": 2335, "headings": [{"level": 1, "text": "Kulturoznawstwo"}, {"level": 2, "text": "Informacje og\u00f3lne"}, {"level": 2, "text": "Kulturoznawstwo \u2013 studia I stopnia"}, {"level": 2, "text": "Czego uczymy"}, {"level": 2, "text": "Kontakt"}, {"level": 2, "text": "Kulturoznawstwo \u2013 studia II stopnia - Komunikacja wizualna i projektowanie graficzne"}, {"level": 2, "text": "Informacje og\u00f3lne"}, {"level": 2, "text": "Czego uczymy?"}, {"level": 2, "text": "Jak uczymy?"}, {"level": 2, "text": "Profil absolwenta"}, {"level": 2, "text": "Kontakt"}, {"level": 2, "text": "Kulturoznawstwo \u2013 studia II stopnia - Nowe technologie w projektowaniu kultury"}, {"level": 2, "text": "Informacje og\u00f3lne"}, {"level": 2, "text": "Czego uczymy"}, {"level": 2, "text": "Jak uczymy?"}, {"level": 2, "text": "Profil absolwenta"}, {"level": 2, "text": "Kontakt"}, {"level": 3, "text": "%20"}]}}