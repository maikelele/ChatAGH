{"content": "# Kierunek Elektrotechnika AGH | Wydzia\u0142 Elektrotechniki, Automatyki, Informatyki i In\u017cynierii Biomedycznej AGH\n\nURL: https://www.eaiib.agh.edu.pl/elektrotechnika/\nCrawled: 2025-03-19 21:30:03\n\nKierunek kszta\u0142cenia: Elektrotechnika\n\nWarunki rekrutacji\n\nKandydaci\n\nAutomatyka i Robotyka\n\nComputer science\n\nElektrotechnika\n\nInformatyka\n\nInformatyka Medyczna\n\nInformatyka i systemy inteligentne\n\nIn\u017cynieria Biomedyczna\n\nMetrologia i In\u017cynieria Pomiar\u00f3w (II stopie\u0144)\n\nMikroelektronika w technice i medycynie\n\nTechnologie Przemys\u0142u 4.0\n\nEgzaminy wst\u0119pne na II stopie\u0144 studi\u00f3w\n\nStudia podyplomowe i kursy dokszta\u0142caj\u0105ce\n\nstudia I stopnia (in\u017cynierskie)\nstudia II stopnia (magisterskie)\n\nOpis kierunku kszta\u0142cenia:\nWsp\u00f3\u0142czesna problematyka z dziedziny in\u017cynierii elektrycznej i aplikacji przemys\u0142owych w zakresie wytwarzania, przesy\u0142u i wykorzystania energii elektrycznej, a tak\u017ce sterowania procesami przetwarzania energii w systemach przemys\u0142owych z zapewnieniem wymaga\u0144 zasilania i jako\u015bci energii.\nAbsolwent kierunku kszta\u0142cenia ma wiedz\u0119\u00a0\nw zakresie:\nelektrotechniki, elektroenergetyki, metrologii elektrycznej i nieelektrycznej, energoelektroniki, nap\u0119du elektrycznego, techniki wysokich napi\u0119\u0107, sieci elektrycznych, energetyki odnawialnej, maszyn elektrycznych, podstaw modelowania i komputerowych bada\u0144 symulacyjnych, podstaw programowania sterownik\u00f3w PLC, mikroprocesor\u00f3w i uk\u0142ad\u00f3w FPGA, jako\u015bci energii elektrycznej i automatyki budynkowej, elektrotermii, techniki o\u015bwietleniowej, podstaw teorii sterowania, oraz metod numerycznych.\nAbsolwent kierunku kszta\u0142cenia potrafi:\nanalizowa\u0107 obwody elektryczne, energoelektroniczne, nap\u0119dowe i elektromaszynowe oraz sieci i systemy elektroenergetyczne, wykorzystywa\u0107 komputerowe oprogramowanie symulacyjne i projektowe, zaprojektowa\u0107 uk\u0142ad b\u0105d\u017a system z\u0142o\u017cony z podzespo\u0142\u00f3w elektrycznych, zaprojektowa\u0107 cyfrowy i analogowy system sterowania i regulacji dla uk\u0142ad\u00f3w nap\u0119dowych, energoelektronicznych, automatyki budynkowej i uk\u0142ad\u00f3w zasilaj\u0105cych, zaprojektowa\u0107 system i prowadzi\u0107 pomiary wielko\u015bci elektrycznych i nieelektrycznych.\nPerspektywy zawodowe:\noferta pracy absolwent\u00f3w kierunku Elektrotechnika jest szeroka i obejmuje mo\u017cliwo\u015b\u0107 zatrudnienia na stanowiskach: projektant\u00f3w i in\u017cynier\u00f3w zarz\u0105dzaj\u0105cy systemami generacji, eksploatacji i przesy\u0142u energii elektrycznej oraz zaawansowanymi systemami pomiarowymi, programist\u00f3w PLC, mikroprocesor\u00f3w i uk\u0142ad\u00f3w FPGA. Dodatkowo absolwenci kierunku Elektrotechnika mog\u0105 uzyskiwa\u0107 uprawnienia budowlane w specjalno\u015bci instalacyjnej w zakresie sieci, instalacji, urz\u0105dze\u0144 elektrycznych i elektroenergetycznych (Rozporz\u0105dzenie MIiR z 11.09.2014).\nStudia drugiego stopnia prowadzone s\u0105 w ramach specjalno\u015bci. Trwaj\u0105 trzy semestry w formie stacjonarnej oraz cztery semestry w formie niestacjonarnej i ko\u0144cz\u0105 si\u0119 przygotowaniem pracy dyplomowej. Absolwent otrzymuje tytu\u0142 zawodowy magistra in\u017cyniera. Absolwent posiada zaawansowan\u0105 i ugruntowan\u0105 wiedz\u0119 z zakresu projektowania, konstruowania, funkcjonowania, analizy i testowania urz\u0105dze\u0144 elektrycznych oraz komputerowych system\u00f3w pomiarowych i system\u00f3w sterowania cyfrowego.Posiada umiej\u0119tno\u015bci stosowania w\u0142a\u015bciwych w obszarze elektrotechniki narz\u0119dzi informatycznych i elektronicznych.\nStudent studi\u00f3w stacjonarnych II stopnia ma do wyboru 6 specjalno\u015bci.\n\u2022 AUTOMATYKA PRZEMYS\u0141OWA I AUTOMATYKA BUDYNK\u00d3W\nAbsolwenci tej specjalno\u015bci dysponuj\u0105 wiedz\u0105 z zakresu mikrokomputerowych system\u00f3w automatyki stosowanych w przemy\u015ble oraz wykorzystywanych w automatyce budynk\u00f3w, ze szczeg\u00f3lnym uwzgl\u0119dnieniem system\u00f3w operacyjnych czasu rzeczywistego. W zakresie automatyki\nbudynk\u00f3w uzyskuj\u0105 wiadomo\u015bci na temat system\u00f3w: wentylacji i klimatyzacji, przeciwpo\u017carowych, kontroli dost\u0119pu, monitoringu medi\u00f3w, wykorzystywanych w budynkach mieszkalnych, biurowych i u\u017cyteczno\u015bci publicznej, bazuj\u0105cych na r\u00f3\u017cnych technologiach (LonWorks, EIB-KNX). Absolwenci posiadaj\u0105 umiej\u0119tno\u015bci projektowania, konstrukcji oraz uruchamiania system\u00f3w automatyki, a tak\u017ce umiej\u0119tno\u015bci programowania w j\u0119zykach C i C++, programowania sterownik\u00f3w w j\u0119zykach zgodnych z norm\u0105 EN 61131\u20133 oraz umiej\u0119tno\u015b\u0107 programowania system\u00f3w SCADA.\n\u2022 ELEKTROENERGETYKA\nAbsolwenci tej specjalno\u015bci posiadaj\u0105 przygotowanie teoretyczne i praktyczne do realizacji przedsi\u0119wzi\u0119\u0107 projektowych, technologicznych, modernizacyjnych oraz eksploatacji nowoczesnych urz\u0105dze\u0144, pracuj\u0105cych w z\u0142o\u017conych strukturach system\u00f3w elektroenergetycznych. Uzyskuj\u0105 wiedz\u0119 z dziedziny wytwarzania, przesy\u0142u i rozdzia\u0142u energii elektrycznej, sieci i system\u00f3w elektroenergetycznych, bada\u0144 i pomiar\u00f3w, diagnostyki urz\u0105dze\u0144 elektroenergetycznych, modelowania i symulacji komputerowych zjawisk dynamicznych w uk\u0142adach elektroenergetycznych, a tak\u017ce problem\u00f3w ekologicznych, wynikaj\u0105cych z oddzia\u0142ywania obiekt\u00f3w elektroenergetycznych na \u015brodowisko.\n\u2022\n\u00a0ENERGOELEKTRONIKA i NAP\u0118D ELEKTRYCZNY\nAbsolwenci tej specjalno\u015bci dysponuj\u0105 wiedz\u0105 z dziedziny energoelektroniki i nap\u0119du elektrycznego, a zw\u0142aszcza uk\u0142ad\u00f3w energoelektronicznych o zaawansowanych metodach sterowania, stosowanych zar\u00f3wno w urz\u0105dzeniach przemys\u0142owych, jak i powszechnego u\u017cytku. W zakresie nap\u0119d\u00f3w elektrycznych, opr\u00f3cz podstawowych rozwi\u0105za\u0144 w trakcji elektrycznej, hutnictwie, g\u00f3rnictwie i innych ga\u0142\u0119ziach przemys\u0142u, zapoznaj\u0105 si\u0119 z najnowszymi konstrukcjami silnik\u00f3w do powszechnych zastosowa\u0144 oraz metodami ich sterowania. Potrafi\u0105 pos\u0142ugiwa\u0107 si\u0119 pakietami projektowania\nkomputerowego CAD, pakietami symulacyjnymi SPICE, a tak\u017ce programowa\u0107 sterowniki przemys\u0142owe i komputery jedno uk\u0142adowe.\n\u2022 IN\u017bYNIERIA ELEKTRYCZNA W POJAZDACH\u00a0\nSAMOCHODOWYCH\nAbsolwenci specjalno\u015bci In\u017cynieria Elektryczna w Pojazdach Samochodowych zdobywaj\u0105 kompleksow\u0105 wiedz\u0119 z zakresu technologii elektrycznej, elektroniki i informatyki \u2013 dziedzin, dzi\u0119ki kt\u00f3rym nast\u0119puje gwa\u0142towny rozw\u00f3j motoryzacji, w tym pojazd\u00f3w elektrycznych. Uzupe\u0142nieniem jest wiedza z zakresu nap\u0119d\u00f3w, dynamiki pojazd\u00f3w czy aktywnych system\u00f3w bezpiecze\u0144stwa. W szczeg\u00f3lno\u015bci absolwenci zdobywaj\u0105 pog\u0142\u0119bion\u0105 wiedz\u0119 z zakresu sensoryki samochodowej, system\u00f3w sterowania, technologii komunikacyjnych, \u017ar\u00f3de\u0142 i magazyn\u00f3w energii oraz metod zarz\u0105dzania energi\u0105 we wsp\u00f3\u0142czesnych pojazdach samochodowych. IEPS to specjalno\u015b\u0107, kt\u00f3ra wychodzi naprzeciw zapotrzebowaniu na specjalist\u00f3w w bran\u017cy \u201eautomotive\u201d, a absolwenci znajduj\u0105 zatrudnienie w licznych, dzia\u0142aj\u0105cych w Polsce centrach rozwojowych firm zajmuj\u0105cych si\u0119 budow\u0105 podzespo\u0142\u00f3w lub ca\u0142ych pojazd\u00f3w.\n\u2022 PLATFORMA TECHNOLOGICZNA SMART GRIDS (w j. angielskim)\nW ramach tej specjalno\u015bci studenci zdobywaj\u0105 wiedz\u0119 zwi\u0105zan\u0105 z platform\u0105 technologiczn\u0105 Smart Grids i jej aplikacjami w obszarze tzw. \u201eInteligentnych system\u00f3w energetycznych\u201d, rozumianych jako systemy zdolne do integracji i sterowania prac\u0105 rozproszonych \u017ar\u00f3de\u0142 i zasobnik\u00f3w energii. Absolwenci posiadaj\u0105 umiej\u0119tno\u015bci optymalizacji istniej\u0105cych system\u00f3w energetycznych z wykorzystaniem osi\u0105gni\u0119\u0107 wsp\u00f3\u0142czesnej energoelektroniki, nowoczesnych narz\u0119dzi informatycznych i telekomunikacyjnych, gwarantuj\u0105cych bezpiecze\u0144stwo i niezawodno\u015b\u0107 dostawy energii\ndo odbiorc\u00f3w oraz jej wysok\u0105 jako\u015b\u0107. Umiej\u0119tno\u015bci te pozwalaj\u0105 na efektywne jej przetwarzanie i u\u017cytkowanie, a tak\u017ce popraw\u0119 warunk\u00f3w \u017cycia w sytuacji istniej\u0105cej konkurencji na rynku energii.\nStudent studi\u00f3w niestacjonarnych II stopnia ma\u00a0\ndo wyboru 3 specjalno\u015bci:\n\u2022 AUTOMATYKA I METROLOGIA\nStudia o tej specjalno\u015bci zapewniaj\u0105 przygotowanie w zakresie projektowania i stosowania uk\u0142ad\u00f3w sterowania i system\u00f3w pomiarowych. Przygotowanie w zakresie automatyki obejmuje teori\u0119 i praktyk\u0119 sterowania dyskretnego oraz mikrokomputerowych uk\u0142ad\u00f3w sterowania. Przygotowanie w zakresie metrologii ukierunkowane jest przede wszystkim na pomiary realizowane w automatyzacji proces\u00f3w technologicznych. Przekazywana wiedza umo\u017cliwia poznanie metod i narz\u0119dzi pomiarowych oraz algorytm\u00f3w przetwarzania danych pomiarowych i algorytm\u00f3w sterowania. Absolwenci tej specjalno\u015bci s\u0105 przygotowani do podj\u0119cia pracy w przemy\u015ble, w zak\u0142adach projektuj\u0105cych i produkuj\u0105cych unikaln\u0105\naparatur\u0119 cyfrow\u0105, a tak\u017ce w laboratoriach naukowych.\n\u2022 ELEKTROENERGETYKA\nProgram i efekty kszta\u0142cenia na studiach niestacjonarnych tej specjalno\u015bci s\u0105 takie same jak na studiach stacjonarnych.\n\u2022 IN\u017bYNIERIA KOMPUTEROWA W PRZEMY\u015aLE\nAbsolwenci tej specjalno\u015bci posiadaj\u0105 zaawansowan\u0105 wiedz\u0119 z zakresu projektowania, konstruowania, funkcjonowania i testowania komputerowych system\u00f3w pomiarowych i system\u00f3w sterowania cyfrowego. W zakresie system\u00f3w pomiarowych zdobyta wiedza obejmuje projektowanie mikrosystem\u00f3w pomiarowych, stosowanie w nich procesor\u00f3w sygna\u0142owych i algorytm\u00f3w analizy danych. Natomiast w zakresie system\u00f3w sterowania \u2013 projektowanie programowalnych system\u00f3w sterowania i stosowanie w nich wyrafinowanych narz\u0119dzi informatycznych. Absolwenci tej specjalno\u015bci s\u0105 przygotowani do podj\u0119cia pracy zar\u00f3wno w zak\u0142adach przemys\u0142owych, jaki i laboratoriach projektuj\u0105cych cyfrow\u0105 aparatur\u0119 pomiarow\u0105 i sterowania. Posiadaj\u0105 umiej\u0119tno\u015bci stosowania w praktyce w\u0142a\u015bciwych narz\u0119dzi informatycznych i elektronicznych.\n\nProgram zaj\u0119\u0107 dydaktycznych - SYLABUS\n\nDlaczego warto studiowa\u0107 Elektrotechnik\u0119 na Wydziale EAIiIB ?\n\nRekrutacja - Informacje dla kandydat\u00f3w", "metadata": {"url": "https://www.eaiib.agh.edu.pl/elektrotechnika/", "title": "Kierunek Elektrotechnika AGH | Wydzia\u0142 Elektrotechniki, Automatyki, Informatyki i In\u017cynierii Biomedycznej AGH", "depth": 3, "duplicate": false, "content_hash": "788958ce9ff5d4ecae074b99b6a8a12b", "word_count": 1000, "headings": [{"level": 2, "text": "Kierunek kszta\u0142cenia: Elektrotechnika"}, {"level": 2, "text": "Dlaczego warto studiowa\u0107 Elektrotechnik\u0119 na Wydziale EAIiIB ?"}]}}