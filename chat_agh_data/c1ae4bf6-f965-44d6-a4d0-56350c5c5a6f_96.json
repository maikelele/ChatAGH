{"content": "#  Regulamin Studenckich Pracowni Komputerowych Wydzia\u0142u Fizyki i Informatyki Stosowanej AGH -- Wydzia\u0142 Fizyki i Informatyki Stosowanej AGH \n\nURL: https://www.fis.agh.edu.pl/regulamin-studenckich-pracowni-komputerowych-wydzialu-fizyki-i-informatyki-stosowanej-agh\nCrawled: 2025-03-19 21:36:29\n\nPrzejd\u017a do tre\u015bci\n\nPrzejd\u017a do stopki\n\n Regulamin Studenckich Pracowni Komputerowych Wydzia\u0142u Fizyki i Informatyki Stosowanej AGH \n\n\u00a7 1. Do korzystania z pracowni komputerowych Wydzia\u0142u Fizyki i Informatyki Stosowanej s\u0105 uprawnieni studenci wy\u0142\u0105cznie tego Wydzia\u0142u.\n\n\u00a7 2. W pracowniach nr 30A, 30B, 101, 204, 205, 206, 207 (pawilon D-10), 326, 327 (pawilon D-7) odbywaj\u0105 si\u0119 wy\u0142\u0105cznie zaj\u0119cia dydaktyczne pod nadzorem prowadz\u0105cych.\n\n\u00a7 3. Pracownia nr 200 D-10 (tzw. pok\u00f3j cichej nauki) jest og\u00f3lnie dost\u0119pna dla student\u00f3w w godzinach otwarcia biblioteki wydzia\u0142owej.\n\n\u00a7 4. Student ponosi odpowiedzialno\u015b\u0107 materialn\u0105 za sprz\u0119t i wyposa\u017cenie znajduj\u0105ce si\u0119 w pracowni komputerowej. Wszelkie nieprawid\u0142owo\u015bci i braki nale\u017cy zg\u0142asza\u0107 prowadz\u0105cemu zaj\u0119cia, obs\u0142udze pracowni b\u0105d\u017a portierowi.\n\n\u00a7 5. Student\u00f3w przebywaj\u0105cych na pracowniach komputerowych obowi\u0105zuje noszenie ochraniaczy na obuwiu (do nabycia w barku \u2013 I pi\u0119tro budynku WFiIS, D-10) oraz pozostawianie okry\u0107 wierzchnich (kurtek, p\u0142aszczy, itp.) w szatni.\n\n\u00a7 6. W pracowniach obowi\u0105zuje zakaz uruchamiania gier i program\u00f3w typu IRC.\n\n\u00a7 7. U\u017cytkownik\u00f3w system\u00f3w komputerowych Wydzia\u0142u obowi\u0105zuj\u0105 w pe\u0142ni postanowienia Regulaminu \nUczelnianej Sieci Komputerowej AGH\n -\u00a0\nZarz\u0105dzenie Nr 4/2000 Rektora Akademii G\u00f3rniczo-Hutniczej im. St. Staszica w Krakowie z dnia 21 stycznia 2000 r.\n\u00a0(\nhttps://cri.agh.edu.pl/home/cri/Formularze/Regulamin-USK.pdf\n).\n\n\u00a7 8. Osoby nie przestrzegaj\u0105ce regulaminu mog\u0105 zosta\u0107 pozbawione prawa wst\u0119pu na pracownie komputerowe; mo\u017ce tak\u017ce zosta\u0107 zablokowane ich konto dost\u0119pu do system\u00f3w komputerowych Wydzia\u0142u. Sprawy dyscyplinarne b\u0119d\u0105 rozpatrywane przez Dziekana ds. Studenckich WFiIS.\n\nKontakt e-mail:\n\nadmin @ fis.agh.edu.pl\n\nStopka\n\n \u00a9 2024 Wydzia\u0142 Fizyki i Informatyki Stosowanej\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://www.fis.agh.edu.pl/regulamin-studenckich-pracowni-komputerowych-wydzialu-fizyki-i-informatyki-stosowanej-agh", "title": " Regulamin Studenckich Pracowni Komputerowych Wydzia\u0142u Fizyki i Informatyki Stosowanej AGH -- Wydzia\u0142 Fizyki i Informatyki Stosowanej AGH ", "depth": 3, "duplicate": false, "content_hash": "0528e98c577d0b898c43b27f6621e51f", "word_count": 241, "headings": [{"level": 1, "text": "Regulamin Studenckich Pracowni Komputerowych Wydzia\u0142u Fizyki i Informatyki Stosowanej AGH"}, {"level": 2, "text": "Stopka"}]}}