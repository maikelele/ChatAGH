{"content": "# Kierunek Automatyka i Robotyka AGH | Wydzia\u0142 Elektrotechniki, Automatyki, Informatyki i In\u017cynierii Biomedycznej AGH\n\nURL: https://www.eaiib.agh.edu.pl/automatyka-i-robotyka/\nCrawled: 2025-03-19 21:30:01\n\nKierunek kszta\u0142cenia: Automatyka i Robotyka\n\nWarunki rekrutacji\n\nKandydaci\n\nAutomatyka i Robotyka\n\nComputer science\n\nElektrotechnika\n\nInformatyka\n\nInformatyka Medyczna\n\nInformatyka i systemy inteligentne\n\nIn\u017cynieria Biomedyczna\n\nMetrologia i In\u017cynieria Pomiar\u00f3w (II stopie\u0144)\n\nMikroelektronika w technice i medycynie\n\nTechnologie Przemys\u0142u 4.0\n\nEgzaminy wst\u0119pne na II stopie\u0144 studi\u00f3w\n\nStudia podyplomowe i kursy dokszta\u0142caj\u0105ce\n\nstudia I stopnia (in\u017cynierskie)\nstudia II stopnia (magisterskie)\n\nOpis kierunku kszta\u0142cenia:\nObszar zastosowa\u0144 Automatyki i Robotyki obejmuje zar\u00f3wno teoretyczne, jak i praktyczne aspekty projektowania, uruchamiania i utrzymania w ruchu system\u00f3w sterowania obiektami technicznymi i procesami technologicznymi. Uk\u0142ady i systemy automatyki wkraczaj\u0105 we wszystkie dziedziny \u017cycia. Korzy\u015bci wynikaj\u0105ce z automatyzacji i robotyzacji wida\u0107 wyra\u017anie, zw\u0142aszcza w przemy\u015ble, \nkomunikacji, medycynie, energetyce oraz rolnictwie\n. Niezwykle interesuj\u0105cym i otwartym dla absolwent\u00f3w \nkierunku Automatyka i Robotyka jest rozwijaj\u0105cy si\u0119 dynamicznie rynek pracy\n zwi\u0105zany z zastosowaniami system\u00f3w sterowania w wysoko zaawansowanej technologicznie aparaturze medycznej, teleinformatyce, inteligentnych budynkach. Ofert\u0119 kierunku rozszerza tak\u017ce kszta\u0142cenie w dziedzinie nowoczesnych metod produkcji i wykorzystania odnawialnych \u017ar\u00f3de\u0142 energii, takich jak: \nfotowoltaika i energetyka wiatrowa\n. Unikalne w skali kraju laboratoria badawcze pozwalaj\u0105 na nabycie praktycznych umiej\u0119tno\u015bci projektowania i eksploatacji tego typu system\u00f3w.\nAbsolwent kierunku kszta\u0142cenia ma wiedz\u0119\u00a0\nw zakresie:\nMatematyki; fizyki; bada\u0144 operacyjnych i teorii system\u00f3w; teorii sterowania i techniki regulacji automatycznej; element\u00f3w, urz\u0105dze\u0144 i system\u00f3w automatyki stosowanych w praktyce przemys\u0142owej m.in automatyki pojazdowej; projektowania, konstrukcji i eksploatacji system\u00f3w sterowania ci\u0105g\u0142ego, logicznego i sekwencyjnego; elektrotechniki i podstaw nap\u0119d\u00f3w elektrycznych; robotyki, obejmuj\u0105c\u0105 elementy kinematyki i dynamiki robot\u00f3w oraz zasady ich konstrukcji i programowania; architektury i programowania system\u00f3w informatycznych, m.in. system\u00f3w mikroprocesorowych, re-konfigurowalnych, system\u00f3w PLC i system\u00f3w wizyjnych; element\u00f3w i system\u00f3w elektronicznych analogowych i cyfrowych; informatyki, obejmuj\u0105c\u0105 w szczeg\u00f3lno\u015bci: konstrukcj\u0119 i analiz\u0119 algorytm\u00f3w, metody programowania, u\u017cytkowanie system\u00f3w operacyjnych, systemy bazodanowe oraz podstawy dzia\u0142ania system\u00f3w czasu rzeczywistego i komputerowych system\u00f3w interaktywnych.\nAbsolwent kierunku kszta\u0142cenia potrafi:\nZaprojektowa\u0107, skonfigurowa\u0107 i uruchomi\u0107 prosty system sterowania ci\u0105g\u0142ego lub logicznego dla r\u00f3\u017cnych proces\u00f3w przemys\u0142owych wykorzystaniem sprz\u0119tu i oprogramowania dost\u0119pnego na rynku: \nczujnik\u00f3w pomiarowych i sensor\u00f3w sterownik\u00f3w PLC/PAC\n i element\u00f3w wykonawczych przy uwzgl\u0119dnieniu wymaga\u0144 zwi\u0105zanych z: optymalizacj\u0105 prowadzenia procesu, bezpiecze\u0144stwem ludzi, ochron\u0105 \u015brodowiska i preferencjami zleceniodawcy; pos\u0142ugiwa\u0107 si\u0119 zaawansowanym oprogramowaniem komputerowym stosowanym w r\u00f3\u017cnych obszarach automatyki: \nMATLAB\n, \nLABVIEW\n, \u015brodowiska konfiguracyjne system\u00f3w PLC, \n\u015brodowiska SCADA\n i przemys\u0142owe bazy danych, \nsystemy MES i ERP\n, narz\u0119dzia do projektowania algorytm\u00f3w przetwarzania obrazu; zaprojektowa\u0107, skonstruowa\u0107 i uruchomi\u0107 specjalizowane urz\u0105dzenie automatyki dedykowane do okre\u015blonych cel\u00f3w; zaprojektowa\u0107 proces testowania element\u00f3w lub uk\u0142ad\u00f3w sterowania, zbudowanego oprogramowania oraz \u2013 w przypadku wykrycia b\u0142\u0119d\u00f3w \u2013 przeprowadzi\u0107 ich diagnoz\u0119; skonfigurowa\u0107 i zaprogramowa\u0107 dzia\u0142anie robota przemys\u0142owego; sformu\u0142owa\u0107 i oprogramowa\u0107 algorytm, pos\u0142uguj\u0105c si\u0119 j\u0119zykami programowania wysokiego i niskiego poziomu, j\u0119zykami opisu sprz\u0119tu oraz odpowiednimi narz\u0119dziami informatycznymi.\nPerspektywy zawodowe:\nOferta pracy absolwent\u00f3w kierunku Automatyka i Robotyka jest szeroka i obejmuje mo\u017cliwo\u015b\u0107 zatrudnienia: w firmach projektuj\u0105cych, wdra\u017caj\u0105cych i utrzymuj\u0105cych w ruchu z\u0142o\u017cone systemy sterowania i automatyki dla r\u00f3\u017cnych ga\u0142\u0119zi gospodarki i przemys\u0142u; w firmach produkuj\u0105cych elementy, urz\u0105dzenia i systemy automatyki; w firmach produkuj\u0105cych zaawansowane informatyczne systemy sterowania i zarz\u0105dzania; w przedsi\u0119biorstwach o wysokim stopniu automatyzacji, informatyzacji i robotyzacji proces\u00f3w wytwarzania; w instytutach naukowych i o\u015brodkach badawczo-rozwojowych; wiod\u0105cych \nuczelniach technicznych w kraju i za granic\u0105\n; w biurach technologicznych, \nkonstrukcyjnych i laboratoriach\n du\u017cych zak\u0142ad\u00f3w przemys\u0142owych.\nKszta\u0142cenie na studiach II stopnia na kierunku\u00a0\nAutomatyka i Robotyka prowadzone jest w ramach\u00a0\n4 specjalno\u015bci:\u00a0\n\u2022 KOMPUTEROWE SYSTEMY STEROWANIA\nKszta\u0142cenia obejmuje metodyk\u0119 projektowania, konstruowania i programowania cyfrowych i komputerowych system\u00f3w automatyki, przeznaczonych do pomiar\u00f3w, wizualizacji i sterowania procesami technologicznymi. Absolwent specjalno\u015bci uzyskuje wiedz\u0119 i praktyczne umiej\u0119tno\u015bci w zakresie matematycznego modelowania proces\u00f3w, analizy systemowej, cyfrowego przetwarzania sygna\u0142\u00f3w pomiarowych, metod syntezy sterowania optymalnego i nowoczesnej automatyki bazuj\u0105cej na komputerach PC i specjalizowanych sterownikach mikroprocesorowych.\n\u2022 INFORMATYKA W STEROWANIU\u00a0\nI ZARZ\u0104DZANIU\nG\u0142\u00f3wnym celem kszta\u0142cenia w tej specjalno\u015bci jest przekazanie wiedzy i umiej\u0119tno\u015bci zwi\u0105zanych z wykorzystaniem nowoczesnych metod in\u017cynierii oprogramowania i system\u00f3w informatycznych do rozwi\u0105zywania zagadnie\u0144 kompleksowego sterowania procesami i zarz\u0105dzania przedsi\u0119biorstwem. Baz\u0119 specjalno\u015bci stanowi\u0105 przedmioty informatyczne, takie jak: j\u0119zyki programowania, systemy operacyjne, sieci komputerowe,\nbazy danych, sztuczna inteligencja oraz przedmioty dotycz\u0105ce algorytm\u00f3w zarz\u0105dzania, zw\u0142aszcza dla system\u00f3w dyskretnych implementowanych w nowoczesnych systemach informatycznych.\n\u2022 INTELIGENTNE SYSTEMY STEROWANIA\nCelem kszta\u0142cenia na studiach drugiego stopnia na kierunku Automatyka i Robotyka, specjalno\u015b\u0107 Inteligentne Systemy Sterowania jest przygotowanie in\u017cyniera do pracy we wszystkich obszarach gospodarki i \u017cycia codziennego, w kt\u00f3rych s\u0105 projektowane, unowocze\u015bniane i eksploatowane systemy sterowania, regulacji i nadzoru, w szczeg\u00f3lno\u015bci oparte o metody uczenia maszynowego, a tak\u017ce algorytmy i systemy wizyjne.\n\u2022 CYBER-PHYSICAL SYSTEMS (w j. angielskim)\nCelem kszta\u0142cenia na studiach drugiego stopnia na kierunku Automatyka i Robotyka, specjalno\u015b\u0107 Cyber-physical systems jest wykszta\u0142cenie automatyka, kt\u00f3ry odnajdzie si\u0119 w coraz dynamiczniej rozwijaj\u0105cym si\u0119 obszarze system\u00f3w cyber-fizycznych i przemys\u0142u 4.0. Tematyk\u0119 modu\u0142\u00f3w w zaproponowanym planie zaj\u0119\u0107 dobrano tak, by pokry\u0107 wszystkie najistotniejsze aspekty system\u00f3w cyber- fizycznych, w kt\u00f3rych \u015bwiat fizyczny, technika obliczeniowa, metody sterowania i technologie przesy\u0142u informacji przeplataj\u0105 si\u0119 ze sob\u0105.\n\nProgram zaj\u0119\u0107 dydaktycznych - SYLABUS\n\nDlaczego warto studiowa\u0107 Automatyk\u0119 i Robotyk\u0119 na Wydziale  EAIiIB ?\n\nRekrutacja - Informacje dla kandydat\u00f3w", "metadata": {"url": "https://www.eaiib.agh.edu.pl/automatyka-i-robotyka/", "title": "Kierunek Automatyka i Robotyka AGH | Wydzia\u0142 Elektrotechniki, Automatyki, Informatyki i In\u017cynierii Biomedycznej AGH", "depth": 3, "duplicate": false, "content_hash": "2fd421fb8adcbc3ff305dd7e96247007", "word_count": 795, "headings": [{"level": 2, "text": "Kierunek kszta\u0142cenia: Automatyka i Robotyka"}, {"level": 3, "text": "Opis kierunku kszta\u0142cenia:"}, {"level": 3, "text": "Absolwent kierunku kszta\u0142cenia ma wiedz\u0119w zakresie:"}, {"level": 3, "text": "Absolwent kierunku kszta\u0142cenia potrafi:"}, {"level": 3, "text": "Perspektywy zawodowe:"}, {"level": 3, "text": "Kszta\u0142cenie na studiach II stopnia na kierunkuAutomatyka i Robotyka prowadzone jest w ramach4 specjalno\u015bci:"}, {"level": 2, "text": "Dlaczego warto studiowa\u0107 Automatyk\u0119 i Robotyk\u0119 na Wydziale  EAIiIB ?"}]}}