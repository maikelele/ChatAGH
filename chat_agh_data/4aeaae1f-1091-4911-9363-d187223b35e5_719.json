{"content": "# Igor Cependa \u2013 Historia AGH\n\nURL: https://historia.agh.edu.pl/wiki/Igor_Cependa\nCrawled: 2025-03-19 21:10:17\n\nIgor Cependa\n\nZ Historia AGH\n\nIgor Cependa\n\nNazwisko\n\nCependa\n\nImi\u0119 / imiona\n\nIgor\n\nTytu\u0142y / stanowiska\n\nProf. dr hab.\n\nTytu\u0142y honorowe AGH\n\nKonsul Honorowy AGH\n\nData urodzenia\n\n18 pa\u017adziernika 1964\n\nMiejsce urodzenia\n\nIwano-Frankiwsk\n\nDyscyplina/specjalno\u015bci\n\nhistoria\n, \npolitologia\n\nProf. dr hab. \nIgor Cependa\n (1964-)\n\nDyscyplina/specjalno\u015bci: historia, politologia\n\nNota biograficzna\n\nUrodzi\u0142 si\u0119 18 pa\u017adziernika 1964 roku w Iwano-Frankiwsku (Stanis\u0142aw\u00f3w) na Ukrainie.\n\nUko\u0144czy\u0142 studia na Wydziale Historii Podkarpackiego Uniwersytetu im. Wasyla Stefanyka w Iwano-Frankiwsku.\n\nPrac\u0119 doktorsk\u0105 obroni\u0142 w 1993 roku na Kijowskim Uniwersytecie Pa\u0144stwowym. Doktor habilitowany nauk politycznych w 2009 roku, w Instytucie Bada\u0144 Politycznych i Etnograficznych Narodowej Akademii Nauk Ukrainy. \n\nTytu\u0142 profesora zwyczajnego otrzyma\u0142 w 2011 roku.\n\nOd 1990 roku asystent na Wydziale Historii Iwano-Frankowskiego Pa\u0144stwowego Uniwersytetu Pedagogicznego. W latach 1996-1999 by\u0142 sekretarzem Ambasady Ukrainy w Polsce. W latach 2006-2012 by\u0142 prorektorem do spraw wsp\u00f3\u0142pracy mi\u0119dzynarodowej Przykarpackiego Uniwersytetu Narodowego im. Wasyla Stefanyka. \n\nOd 2012 rektor Przykarpackiego Uniwersytetu Narodowego im. Wasyla Stefanyka. \n\nW latach 1996-2006 realizowa\u0142 w Polsce misje dyplomatyczne. By\u0142 wsp\u00f3\u0142organizatorem Mi\u0119dzynarodowych seminari\u00f3w naukowych - \"Ukraina-Polska: trudne pytania\". Negocjowa\u0142 w sprawie uhonorowania polsko-ukrai\u0144skich miejsc pami\u0119ci, przygotowywa\u0142 wsp\u00f3ln\u0105 deklaracj\u0119 Prezydent\u00f3w Ukrainy i Rzeczypospolitej Polskiej \"O pojednaniu - w 60 rocznic\u0119 tragicznych wydarze\u0144 na Wo\u0142yniu\".\nOd 2012 wsp\u00f3\u0142pracuje z kilkoma polskimi uczelniami. \n\nOd wielu lat jest zaanga\u017cowany we wsp\u00f3\u0142prac\u0119 naukow\u0105 i dydaktyczn\u0105 z Wydzia\u0142em Zarz\u0105dzania AGH.\n\nJest inicjatorem i wsp\u00f3\u0142tw\u00f3rc\u0105 programu renowacji dawnego astronomiczno-meteorologicznego obserwatorium im. Marsza\u0142ka J\u00f3zefa Pi\u0142sudskiego. Projekt ten zosta\u0142 umieszczony w Komunikacie Prezydent\u00f3w \"Wsp\u00f3lne wyzwania - nowe wymiary partnerstwa strategicznego\" oraz w \"Mapie Drogowej Wsp\u00f3\u0142pracy RP i Ukrainy\".\nW 2007 zainicjowa\u0142 stworzenie Mi\u0119dzynarodowego Centrum Spotka\u0144 M\u0142odzie\u017cy Akademickiej w Gorganach (Ukraina). Misj\u0105 Centrum jest stworzenie miejsca spotka\u0144 m\u0142odzie\u017cy kraj\u00f3w postradzieckich oraz m\u0142odzie\u017cy Unii Europejskiej w celu wzajemnego poznania i zwalczania stereotyp\u00f3w. Jest inicjatorem stworzenia Etnograficznego Centrum im. Stanis\u0142awa Wincenza, kt\u00f3re stanie si\u0119 miejscem warsztat\u00f3w naukowc\u00f3w z Ukrainy, Polski, S\u0142owacji i Rumunii. Z jego inicjatywy powsta\u0142a r\u00f3wnie\u017c idea rozbudowania Mi\u0119dzynarodowego Centrum Plenerowego w Worochcie.\n\nAutor kilkudziesi\u0119ciu prac naukowych w wydawnictwach krajowych i zagranicznych nt. historii stosunk\u00f3w polsko-ukrai\u0144skich w XX wieku oraz wsp\u00f3\u0142czesnych stosunk\u00f3w mi\u0119dzy Ukrain\u0105 a Polsk\u0105. Zajmuje si\u0119 r\u00f3wnie\u017c problemem konfliktu polsko-ukrai\u0144skiego podczas II wojny \u015bwiatowej, deportacj\u0105 ludno\u015bci polskiej i ukrai\u0144skiej, m.in. podczas akcji \"Wis\u0142a\".\n\nCz\u0142onek rzeczywisty Ukrai\u0144skiej Akademii Nauk. \n\nDoktor honoris causa Uniwersytetu Rzeszowskiego 2015. \n\nKonsul Honorowy Akademii G\u00f3rniczo-Hutniczej 2017 (\"za wiedz\u0119, profesjonalizm, szerokie horyzonty i wyj\u0105tkowo tw\u00f3rcz\u0105 energi\u0119 w kreowaniu wsp\u00f3\u0142pracy mi\u0119dzy narodami Polski i Ukrainy, w kreowaniu \u017cycia naukowego i procesu dydaktycznego oraz za skuteczne promowanie Akademii G\u00f3rniczo-Hutniczej\").\n\nOdznaczenia i nagrody\n\nWyr\u00f3\u017cnienie Rady Najwy\u017cszej Ukrainy, Medal Centrum Europy Wschodniej UMCS im. \u015bw. Cyryla i Metodego, Odznaka Honorowa Ministra Spraw Zagranicznych Rzeczypospolitej Polskiej \"Bene Merito\"\n\n\u0179r\u00f3d\u0142a do biogramu\n\nArtyku\u0142y\n\n[\nProtok\u00f3\u0142 z Posiedzenia Senatu AGH\n... 29.11.2017], s. 2, 16-18, 37\n\nInne\n\n\u0426\u0435\u043f\u0435\u043d\u0434\u0430 \u0406\u0433\u043e\u0440 \u0404\u0432\u0433\u0435\u043d\u043e\u0432\u0438\u0447 - \u0434\u043e\u043a\u0442\u043e\u0440 \u043f\u043e\u043b\u0456\u0442\u0438\u0447\u043d\u0438\u0445 \u043d\u0430\u0443\u043a, \u043f\u0440\u043e\u0444\u0435\u0441\u043e\u0440, [biogram]. [online] [przegl\u0105dany 30.01.2018]. Dost\u0119pny w: \nhttp://www.pu.if.ua/uk/tsependa-ihor-yevhenovych\n\n\u0420\u0435\u043a\u0442\u043e\u0440 \u0426\u0435\u043f\u0435\u043d\u0434\u0430 \u0406\u0433\u043e\u0440 \u0404\u0432\u0433\u0435\u043d\u043e\u0432\u0438\u0447, [foto]. [online] [przegl\u0105dany 05.02.2018]. Dost\u0119pny w: \nhttp://www.pu.if.ua/uk/rectorate.html\n\nTargo\u0144ska B.: Prof. dr hab. Ihor Cependa - Przykarpacki Uniwersytet Narodowy im. Wasyla Stefanyka, [foto]. [online] [przegl\u0105dany 26.01.2018]. Dost\u0119pny w: \nhttp://www.umcs.pl/pl/laureaci-medalu-cew-im-sw-cyryla-i-metodego,11897,prof-dr-hab-ihor-cependa-przykarpacki-uniwersytet-narodowy-im-wasyla-stefanyka,56728.chtm\n\nstan na dzie\u0144 28.01.2023\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Igor_Cependa&oldid=75404\n\u201d\n\nKategoria\n: \nBiogramy", "metadata": {"url": "https://historia.agh.edu.pl/wiki/Igor_Cependa", "title": "Igor Cependa \u2013 Historia AGH", "depth": 2, "duplicate": false, "content_hash": "8f2eb518a492b416cc091d617384d90c", "word_count": 500, "headings": [{"level": 1, "text": "Igor Cependa"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Artyku\u0142y"}, {"level": 4, "text": "Inne"}]}}