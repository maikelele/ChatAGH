{"content": "# Dziesi\u0119\u0107 lat min\u0119\u0142o-- \u015awi\u0119to Nauk \u015acis\u0142ych w AGH - Dni prof. Antoniego Hoborskiego \n\nURL: http://www.dni-hoborskiego.agh.edu.pl/aktualnosci/detail/dziesiec-lat-minelo\nCrawled: 2025-03-19 22:35:45\n\nDziesi\u0119\u0107 lat min\u0119\u0142o \n\n 28/12/2023 \n\n Dziesi\u0105te jubileuszowe obchody \u015awi\u0119ta Nauk \u015acis\u0142ych w AGH - Dni prof. Antoniego Hoborskiego ju\u017c dawno za nami. Przemija r\u00f3wnie\u017c 2023 rok. To chwila na podsumowania i wyczekiwanie na to, co przed nami. \n\n Dzi\u0119kuj\u0119 wszystkim, kt\u00f3rzy zaanga\u017cowali si\u0119 w organizacj\u0119 tegorocznych obchod\u00f3w oraz tym, kt\u00f3rzy wzi\u0119li w nich udzia\u0142. Bez Was ani by si\u0119 nie uda\u0142o, ani nie mia\u0142oby sensu.\n\nGratuluj\u0119 laureatom: prof. Stanis\u0142awowi Bia\u0142asowi, prof. B\u0142a\u017cejowi Wr\u00f3blowi oraz Andrzejowi Sikorowskiemu. Cieszymy si\u0119, \u017ce byli\u015bcie, Panowie, z nami.\n\nCzas szybko p\u0142ynie. Za chwil\u0119 nadejdzie nowy 2024 rok, a wraz z nim kolejne wyzwania i wydarzenia. Ju\u017c teraz wiadomo, \u017ce najwa\u017cniejsze punkty XI \u015awi\u0119ta Nauk \u015acis\u0142ych w AGH - Dni prof. Antoniego Hoborskiego b\u0119d\u0105 mia\u0142y miejsce w pi\u0105tek, 22 listopada 2024 roku. To wtedy odb\u0119dzie si\u0119 uroczysto\u015b\u0107 w Auli AGH oraz koncert z serii \u201eMelodie Nauki\u201d w Akademickim Centrum Kultury Klub Studio.\n\nO kolejnych punktach programu b\u0119dziemy informowa\u0107 na bie\u017c\u0105co, zapewne ju\u017c po wakacjach.\n\nZ najlepszymi \u017cyczeniami!\n Przewodnicz\u0105cy Komitetu Organizacyjnego\n dr hab. Jerzy Stochel, prof. AGH\n\nPowr\u00f3t", "metadata": {"url": "http://www.dni-hoborskiego.agh.edu.pl/aktualnosci/detail/dziesiec-lat-minelo", "title": "Dziesi\u0119\u0107 lat min\u0119\u0142o-- \u015awi\u0119to Nauk \u015acis\u0142ych w AGH - Dni prof. Antoniego Hoborskiego ", "depth": 3, "duplicate": false, "content_hash": "e040378fd5bdf60a529637bc6f35a4ae", "word_count": 169, "headings": [{"level": 2, "text": "Stopka"}]}}