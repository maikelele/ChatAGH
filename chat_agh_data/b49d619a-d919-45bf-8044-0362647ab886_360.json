{"content": "#  Regulamin przyjmowania op\u0142at -- Biblioteka G\u0142\u00f3wna AGH \n\nURL: https://bg.agh.edu.pl/jak-korzystac/regulaminy-i-cennik/regulamin-przyjmowania-oplat\nCrawled: 2025-03-19 22:38:48\n\nPrzejd\u017a do tre\u015bci\n\nPrzejd\u017a do stopki\n\n Regulamin przyjmowania op\u0142at \n\nNiniejszy regulamin ustanawia si\u0119 na podstawie art. 8 ust. 1 pkt 1 ustawy z dnia 18 lipca 2002 o \u015bwiadczeniu us\u0142ug drog\u0105 elektroniczn\u0105 (Dz. U. z 2017r. poz. 1219 tj. z p\u00f3\u017an. zm.).\n\nRozdzia\u0142 1\n Postanowienia og\u00f3lne\n\nRegulamin okre\u015bla tryb przyjmowania op\u0142at za po\u015brednictwem Tpay \u2013 Krajowego Integratora P\u0142atno\u015bci S.A. z siedzib\u0105 w Poznaniu, plac Andersa 3, 17 pi\u0119tro, 61-894 Pozna\u0144 \u2013 Nowe Miasto i Wilda w Poznaniu, VIII Wydzia\u0142 Krajowego Rejestru S\u0105dowego pod numerem KRS0000412357, NIP 7773061579, REGON 300878437 z u\u017cyciem bankowo\u015bci elektronicznej.\n\nOrganizatorem us\u0142ugi jest Biblioteka G\u0142\u00f3wna Akademii G\u00f3rniczo-Hutniczej im. Stanis\u0142awa Staszica w Krakowie (zwana dalej Bibliotek\u0105 G\u0142\u00f3wn\u0105 AGH), kt\u00f3ra w tej kwestii realizuje umow\u0119 pomi\u0119dzy:\n Akademi\u0105 G\u00f3rniczo-Hutnicz\u0105 im. Stanis\u0142awa Staszica w Krakowie z siedzib\u0105 przy al. Mickiewicza 30, 30-059 Krak\u00f3w, posiadaj\u0105c\u0105 osobowo\u015b\u0107 prawn\u0105 na podstawie art. 9 ustawy z dnia 20 lipca 2018 r. \u2013 Prawo o szkolnictwie wy\u017cszym i nauce (tj. Dz.U. z 2021 r. poz.478 z p\u00f3\u017an. zm.), NIP 675 000 19 23, REGON 000001577;\n a\n dostawc\u0105 Tpay Krajowym Integratorem P\u0142atno\u015bci S.A.\n\nSerwis pobierania op\u0142at umo\u017cliwia regulowanie nale\u017cno\u015bci za us\u0142ugi biblioteczne oraz op\u0142aty o charakterze sankcyjnym zgodnie z \ncennikiem\n.\n\nSerwis pobierania op\u0142at przez aplikacj\u0119 Tpay umo\u017cliwia przekazywanie op\u0142at z konta bankowego u\u017cytkownika kart\u0105 kredytow\u0105, przez przelew internetowy, a tak\u017ce Blikiem.\n\nRozdzia\u0142 2\n Warunki korzystania z us\u0142ug\n\nDo korzystania z serwisu upowa\u017cnieni s\u0105 wszyscy u\u017cytkownicy Bibliotek AGH posiadaj\u0105cy konto biblioteczne z aktywnym adresem e-mail oraz konto bankowe z aktywnym kana\u0142em internetowym.\n\nWarunkiem technicznym korzystania z us\u0142ug jest po\u0142\u0105czenie z sieci\u0105 Internet i dost\u0119p do poczty elektronicznej. Zalecane jest korzystanie z aktualnych wersji popularnych przegl\u0105darek internetowych.\n\nPrzed rozpocz\u0119ciem korzystania z us\u0142ugi u\u017cytkownicy s\u0105 zobowi\u0105zani do zapoznania si\u0119 z postanowieniami zawartymi w niniejszym Regulaminie.\n\nU\u017cytkownicy zobowi\u0105zuj\u0105 si\u0119 do przestrzegania postanowie\u0144 Regulaminu.\n\nRozdzia\u0142 3\n Zawarcie i rozwi\u0105zanie umowy\u00a0\n\nSkorzystanie z us\u0142ugi powoduje zawarcie umowy o \u015bwiadczenie us\u0142ugi przyjmowania op\u0142at drog\u0105 elektroniczn\u0105 z Bibliotek\u0105 G\u0142\u00f3wn\u0105 AGH.\n\nZawarcie umowy o \u015bwiadczenie us\u0142ugi nast\u0119puje po zalogowania si\u0119 do swojego konta bibliotecznego na stronie: \nKatalog Bibliotek AGH\n, w chwili zaakceptowania Regulaminu na stronie \u201eOp\u0142aty za us\u0142ugi biblioteczne\u201d.\n\nUmowa zostaje zawarta na czas nieokre\u015blony.\n\nKa\u017cda ze stron mo\u017ce rozwi\u0105za\u0107 umow\u0119 bez podania przyczyny po rozliczeniu si\u0119 z Bibliotekami AGH z materia\u0142\u00f3w bibliotecznych i ewentualnych op\u0142at.\n\nU\u017cytkownik mo\u017ce odst\u0105pi\u0107 od umowy w terminie 14 dni od dnia jej zawarcia bez podawania przyczyny. U\u017cytkownik traci uprawnienie do odst\u0105pienia od umowy w \u00a0momencie wykonania przez Bibliotek\u0119 us\u0142ugi w ca\u0142o\u015bci.\n\nRozdzia\u0142 4\n Przyjmowanie op\u0142at od uprawnionych u\u017cytkownik\u00f3w\n\nU\u017cytkownik\u00f3w uprawnionych do dokonywania op\u0142at z u\u017cyciem bankowo\u015bci elektronicznej serwis kieruje do portalu Tpay, gdzie dokonywana jest wp\u0142ata nale\u017cno\u015bci.\n\nPo dokonaniu procedur zwi\u0105zanych z op\u0142aceniem nale\u017cno\u015bci, u\u017cytkownik otrzymuje mailowe potwierdzenie dokonanej operacji na wskazany adres e-mail.\n\nUsuni\u0119cie op\u0142at za nieterminowy zwrot materia\u0142\u00f3w bibliotecznych dokonywane jest\u00a0w momencie zaksi\u0119gowania przelewu przez aplikacj\u0119 Tpay.\n\nW przypadku posiadania przez u\u017cytkownika ksi\u0105\u017cek przeterminowanych na koncie bibliotecznym, op\u0142acenie nale\u017cno\u015bci mo\u017cliwe jest po dokonaniu prolongaty lub zwrotu przetrzymanych ksi\u0105\u017cek.\n\nOp\u0142aty naliczone w r\u00f3\u017cnych Bibliotekach AGH mog\u0105 by\u0107 regulowane w jednej transakcji.\n\nRozdzia\u0142 5\n Reklamacje\n\nU\u017cytkownicy zg\u0142aszaj\u0105 reklamacje zwi\u0105zane z us\u0142ug\u0105 bankowo\u015bci elektronicznej\u00a0na adres e-mail: \nkontakt@bg.agh.edu.pl\n.\n\nReklamacj\u0119 nale\u017cy wnie\u015b\u0107 w terminie 14 dni, licz\u0105c od dnia, w kt\u00f3rym us\u0142uga zosta\u0142a wykonana lub mia\u0142a by\u0107 wykonana.\n\nReklamacja jest rozpatrywana w terminie 14 dni od dnia jej wp\u0142ywu na wskazany w pkt. 1 adres e-mail. Je\u015bli w tym terminie reklamacja nie mo\u017ce zosta\u0107 rozpatrzona, Organizator us\u0142ugi powiadomi u\u017cytkownika e-mailem o przyczynach op\u00f3\u017anienia i przewidywanym terminie rozpatrzenia reklamacji.\n\nBiblioteka G\u0142\u00f3wna AGH nie odpowiada za problemy techniczne le\u017c\u0105ce po stronie Tpay Krajowego Integratora P\u0142atno\u015bci S.A.\n\nRozdzia\u0142 6\n Przepisy ko\u0144cowe\n\nNiniejszy Regulamin obowi\u0105zuje od dnia 10.12.2024 r.\n\nObowi\u0105zuj\u0105cy Regulamin jest dost\u0119pny pod adresem internetowym \nbg.agh.edu.pl/jak-korzystac/regulaminy-i-cennik\n.\n\nBiblioteka G\u0142\u00f3wna AGH ma prawo do zmiany postanowie\u0144 niniejszego Regulaminu lub wprowadzenia nowego.\n\nO zmianie postanowie\u0144 Regulaminu lub wprowadzeniu nowego Biblioteka G\u0142\u00f3wna AGH powiadomi u\u017cytkownik\u00f3w za pomoc\u0105 wiadomo\u015bci e-mail i poprzez publikacj\u0119 na stronie \nbg.agh.edu.pl/jak-korzystac/regulaminy-i-cennik\n.\n\nStopka\n\nBiblioteka G\u0142\u00f3wna AGH wdra\u017ca system biblioteczny ALMA\nDofinansowano ze \u015brodk\u00f3w Ministra Kultury i Dziedzictwa Narodowego w ramach realizacji Narodowego Programu Rozwoju Czytelnictwa 2.0 na lata 2021\u20132025. \n\nBiblioteka G\u0142\u00f3wna Akademii G\u00f3rniczo-Hutniczej\nim. Stanis\u0142awa Staszica w Krakowie\nal. Mickiewicza 30, 30-059 Krak\u00f3w, pawilon U-1\ntel. +48 12 617 32 08\ne-mail: bgagh@bg.agh.edu.pl\n\nDost\u0119pno\u015b\u0107\nOchrona danych osobowych\nIntranet BG\nNewsletter BGinfo\nMapa strony\n\nFanpage BG AGH w serwisie Facebook\">\nFanpage AGH w serwisie Linkedin\">\nFanpage AGH w serwisie Instagram\">\nKana\u0142 BG AGH w serwisie YouTube\">\n\nBack", "metadata": {"url": "https://bg.agh.edu.pl/jak-korzystac/regulaminy-i-cennik/regulamin-przyjmowania-oplat", "title": " Regulamin przyjmowania op\u0142at -- Biblioteka G\u0142\u00f3wna AGH ", "depth": 3, "duplicate": false, "content_hash": "860e482d49c17d8a86d9b28f23fdb5ff", "word_count": 726, "headings": [{"level": 1, "text": "Regulamin przyjmowania op\u0142at"}, {"level": 2, "text": "Stopka"}]}}