{"content": "# Termomodernizacja budynku mieszkalnego wielorodzinnego przy ul. Skarbi\u0144skiego 2 w Krakowie\n\nURL: http://www.inwestycje.agh.edu.pl/projekty/termomodernizacja-budynku-mieszkalnego-wielorodzinnego-przy-ul-skarbinskiego-2-w-krakowie/\nCrawled: 2025-03-19 22:35:53\n\nO projekcie\nG\u0142\u00f3wnym celem projektu jest poprawa sprawno\u015bci energetycznej budynku mieszkalnego zlokalizowanego w Krakowie przy ul. Skarbi\u0144skiego 2 , sk\u0142adaj\u0105ca si\u0119 z nast\u0119puj\u0105cych dzia\u0142a\u0144:\u00a0\na) ocieplenie \u015bcian zewn\u0119trznych,\u00a0\nb) ocieplenie stropodachu wentylowanego,\u00a0\nc) ocieplenie stropu piwnic,\u00a0\nd) docieplenie loggii - ocieplenie od zewn\u0105trz czo\u0142a i spody p\u0142yty loggii (korytarze)\u00a0\ne) wymiana okien i drzwi balkonowych starych na nowe PCV wraz z monta\u017cem nawiewnik\u00f3w higrosterowalnych,\u00a0\nf) wymiana drzwi wej\u015bciowych na nowe,\u00a0\ng) wymian\u0119 okien piwnicznych,\u00a0\nh) wymiana instalacji c.o. wraz z modernizacj\u0105 w\u0119z\u0142a cieplnego,\u00a0\ni) budowa centralnej instalacji c.w.u. zasilanej z miejskiej sieci ciep\u0142owniczej,\u00a0\nj) wymiana o\u015bwietlenia w cz\u0119\u015bciach wsp\u00f3lnych na energooszcz\u0119dne.\nPrzedmiotem przedsi\u0119wzi\u0119cia jest termomodernizacja budynku mieszkalnego wielorodzinnego zlokalizowanego w Krakowie przy ul. Skarbi\u0144skiego 2 wraz z jego dostosowaniem do aktualnie obowi\u0105zuj\u0105cych wymaga\u0144 w zakresie przepis\u00f3w o ochronie przeciwpo\u017carowej.\u00a0\nObiekt b\u0119d\u0105cy przedmiotem inwestycji znajduje si\u0119 na dzia\u0142ce nr 350/1, 350/20 obr. 4 Krowodrza w Krakowie przy ul. Skarbi\u0144skiego 2 (gmina miasta Krak\u00f3w, w wojew\u00f3dztwie ma\u0142opolskim). Dojazd do budynku jest zapewniony z ulicy Lea, przez ul. Skarbi\u0144skiego, przebiegaj\u0105c\u0105 wzd\u0142u\u017c d\u0142u\u017cszej elewacji wschodniej budynku. Od strony p\u00f3\u0142nocnej elewacji szczytowej, zlokalizowany jest si\u0119gacz obs\u0142uguj\u0105cy szeregowo usytuowane parterowe gara\u017ce, oraz 4 miejsca postojowe. Od strony po\u0142udniowej elewacji szczytowej przebiega ul. Skarbi\u0144skiego.\u00a0\nZakres prac termomodernizacyjnych\na)ocieplenie \u015bcian zewn\u0119trznych,\u00a0\nb)ocieplenie stropodachu wentylowanego,\u00a0\nc)ocieplenie stropu piwnic,\u00a0\nd)docieplenie loggii - ocieplenie od zewn\u0105trz czo\u0142a i spody p\u0142yty loggii (korytarze)\ne)wymiana okien i drzwi balkonowych starych na nowe PCV wraz z monta\u017cem nawiewnik\u00f3w higrosterowalnych,\u00a0\nf)wymiana drzwi wej\u015bciowych na nowe,\u00a0\ng)wymian\u0119 okien piwnicznych,\u00a0\nh)wymiana instalacji c.o. wraz z modernizacj\u0105 w\u0119z\u0142a cieplnego,\u00a0\ni)budowa centralnej instalacji c.w.u. zasilanej z miejskiej sieci ciep\u0142owniczej,\u00a0\nj)wymiana o\u015bwietlenia na energooszcz\u0119dne w cz\u0119\u015bciach wsp\u00f3lnych.\nStan istniej\u0105cy\nBudynek mieszkalny wielorodzinny zrealizowany w technologii wielkop\u0142ytowej, wybudowany w po\u0142owie lat 60-ych ubieg\u0142ego wieku. Ca\u0142kowicie podpiwniczony. Bezpo\u015brednio przy budynku mieszkalnym, od strony elewacji zachodniej, naprzeciwko wej\u015bcia usytuowany jest parterowy, podpiwniczony budynek hydroforni. \u0141\u0105czy si\u0119 on z budynkiem mieszkalnym zadaszeniem , kt\u00f3re wytwarza form\u0119 podcienia w strefie wej\u015bciowej do budynku. Obecnie teren wok\u00f3\u0142 przedmiotowego budynku jest zagospodarowany i nie wprowadza si\u0119 \u017cadnych zmian w ukszta\u0142towaniu terenu. Dzia\u0142ka jest uzbrojona. Przedmiotowy budynek posiada stosowne przy\u0142\u0105cza: wodoci\u0105gowe, kanalizacyjne, CO i elektryczne oraz telekomunikacyjne. Nie wprowadza si\u0119 \u017cadnych zmian w uzbrojeniu terenu.\u00a0\nPodstawowe dane techniczne\nPowierzchnia zabudowy: 639 m2,\u00a0\nLiczba kondygnacji: 11 (10 nadziemnych i piwnice),\nWysoko\u015b\u0107 poszczeg\u00f3lnych kondygnacji: 2,5 m,\u00a0\nWysoko\u015b\u0107 budynku: 33,43 m (do attyki),\u00a0\nD\u0142ugo\u015b\u0107 budynku: 34,08 m,\u00a0\nSzeroko\u015b\u0107 budynku: 16,82 m,\u00a0\nKubatura: 20 317 m3,\u00a0\nPowierzchnia u\u017cytkowa: 4 422 m2\nZamierzenie inwestycyjne mie\u015bci si\u0119 w kubaturze istniej\u0105cego budynku, nie powoduje zmian w zagospodarowaniu terenu i istniej\u0105cej bryle budynku. Nie zmienia r\u00f3wnie\u017c jego charakterystycznych parametr\u00f3w technicznych (d\u0142ugo\u015bci, szeroko\u015bci i wysoko\u015bci). Powierzchnia terenu na kt\u00f3rym b\u0119dzie realizowana inwestycji wynosi ok. 639 m2. Jest to powierzchnia zabudowy istniej\u0105cego, budynku mieszkalnego wraz z budynkiem hydroforni na terenie kt\u00f3rego b\u0119d\u0105 prowadzone roboty budowlane. Budynek zrealizowany zosta\u0142 w technologii wielkop\u0142ytowej. Budynek ca\u0142kowicie podpiwniczony. \u015aciany zewn\u0119trzne os\u0142onowe z blok\u00f3w \u017cera\u0144skich, docieplonych gazobetonem o \u0142\u0105cznej grubo\u015bci 38 cm, oraz z pustak\u00f3w gazobetonowych gr. 24.0 cm. \u015aciany zewn\u0119trzne szczytowe gr. 24.0 cm z pustak\u00f3w gazobetonowych. Klatka schodowa z prefabrykowanych \u017celbetowych p\u0142yt biegowych. Okna istniej\u0105ce zewn\u0119trzne PVC, oraz starego typu, drewniane w z\u0142ym stanie technicznym. Przedmiotowy budynek jest budynkiem mieszkalnym wielorodzinnym. Nie by\u0142 on poddawany kompleksowej termomodernizacji od czasu jego powstania (tj. od lat 60-ych ubieg\u0142ego wieku). Obiekt nie spe\u0142nia on aktualnie obowi\u0105zuj\u0105cych wymaga\u0144 w zakresie izolacyjno\u015bci przegr\u00f3d zewn\u0119trznych oraz instalacji. Charakteryzuje si\u0119 du\u017c\u0105 energoch\u0142onno\u015bci\u0105. Instalacje s\u0105 przestarza\u0142e, w z\u0142ym stanie technicznym. W zwi\u0105zku z t\u0105 sytuacj\u0105 Inwestor podj\u0105\u0142 decyzj\u0119 o przeprowadzeniu kompleksowej termomodernizacji budynku, kt\u00f3ra w skutkach doprowadzi do znacz\u0105cego zmniejszenia energoch\u0142onno\u015bci budynku.\u00a0\nW ramach ww. przedsi\u0119wzi\u0119cia wykonane zostan\u0105 nast\u0119puj\u0105ce prace wp\u0142ywaj\u0105ce na popraw\u0119 efektywno\u015bci energetycznej budynku\nOcieplenie \u015bcian zewn\u0119trznych \u2013 w audycie przyj\u0119to ocieplenie \u015bcian zewn\u0119trznych warstw\u0105 ocieplenia 15 cm (ze wzgl\u0119du na wysoko\u015b\u0107 budynku powy\u017cej 25 m oraz inne wymagania wynikaj\u0105ce z bezpiecze\u0144stwa po\u017carowego, cz\u0119\u015b\u0107 \u015bcian zostanie ocieplona we\u0142n\u0105 mineraln\u0105 (materia\u0142 niepalny), pozosta\u0142a cz\u0119\u015b\u0107 ocieplona b\u0119dzie styropianem (ze wzgl\u0119d\u00f3w ekonomicznych). Izolacja zostanie przytwierdzona do elewacji budynku z u\u017cyciem masy klej\u0105cej oraz mechanicznie poprzez ko\u0142kowanie, dodatkowo zabezpieczona b\u0119dzie warstw\u0105 siatki zbroj\u0105cej. Wierzchni\u0105 warstw\u0119 stanowi\u0107 b\u0119dzie tynk cienkowarstwowy. \nOcieplenie stropodachu \u2013 przyj\u0119to ocieplenie poprzez wdmuchanie granulatu we\u0142ny mineralnej gr. 25 cm, w przestrze\u0144 wentylowan\u0105 stropodachu.\nOcieplenie stropu piwnic \u2013 przyj\u0119to ocieplenie stropu piwnic od spodu (od strony piwnic) warstw\u0105 we\u0142ny grubo\u015bci 15 cm. \nWymiana okien i drzwi balkonowych starych na nowe PCV o wsp\u00f3\u0142czynniku przenikania nie gorszym ni\u017c U=1,1 W/m2K. Okna zostan\u0105 wyposa\u017cone w nawiewniki higrosterowalne. \nWymiana drzwi wej\u015bciowych na nowe spe\u0142niaj\u0105ce wymagania ppo\u017c. o wsp\u00f3\u0142czynniku przenikania nie gorszym ni\u017c U=1,5 W/m2K. \nWymiana instalacji c.o. \u2013 zak\u0142ada si\u0119 kompleksow\u0105 wymian\u0119 instalacji c.o. obejmuj\u0105c\u0105 ca\u0142kowity demonta\u017c starej instalacji i monta\u017c nowej instalacji c.o. wodnej, pompowej, dwururowej, z rozdzia\u0142em dolnym.\nWymiana o\u015bwietlenia w cz\u0119\u015bciach wsp\u00f3lnych na energooszcz\u0119dne \u015bwietl\u00f3wki typu T5 w oprawach.\nW ramach niniejszego Projektu zosta\u0142y dotychczas poniesione wydatki na wykonanie audytu energetycznego wraz z koncepcj\u0105 termomodernizacji wraz z wykonaniem inwentaryzacji budynku oraz analizy mo\u017cliwo\u015bci dostosowania budynku do obowi\u0105zuj\u0105cych przepis\u00f3w ppo\u017c., audytu ex-ante, oraz pokrycie op\u0142at urz\u0119dowych zwi\u0105zanych z opracowaniem wniosku o wydanie tzw. \"decyzji \u015brodowiskowej\".\u00a0\nBeneficjent zamierza w ramach niniejszego projektu ponie\u015b\u0107 wydatki na:\nopracowanie dokumentacji projektowej (projekt\u00f3w wykonawczych),\u00a0\nprzeprowadzenie rob\u00f3t budowlanych,\u00a0\npe\u0142nienie nadzoru inwestorskiego,\u00a0\ndzia\u0142ania informacyjne i promocyjne.\nSzacunkowe koszty g\u0142\u00f3wnych element\u00f3w projektu (koszty kwalifikowalne): \nRoboty budowlane:\u00a0\n\ndocieplenie \u015bcian: 1 418 129,72 z\u0142\u00a0\ndocieplenie stropodach\u00f3w: 60 695,32 z\u0142\u00a0\ndocieplenie strop\u00f3w: 112 757,67 z\u0142\u00a0\nwymiana okien: 122 220,00 z\u0142\u00a0\nwymiana drzwi: 9 141,08 z\u0142\u00a0\nmonta\u017c nawiewnik\u00f3w higrosterowalnych w oknach: 156 076,32 z\u0142\u00a0\nwymiana instalacji c.o.: 474 521,82 z\u0142\u00a0\nwymiana instalacji c.w.u.: 290 225,81 z\u0142\u00a0\nwymiana opraw o\u015bwietleniowych: 42 056,08 z\u0142\u00a0\nOpracowanie projekt\u00f3w:\n\n73 400,00 z\u0142\u00a0\nInformacja i promocja\n:\u00a0\n4 000,00 z\u0142\u00a0\u00a0\nNadz\u00f3r budowlany\n:\u00a0\n42 787,36 z\u0142\u00a0\u00a0\nKoszty niekwalifikowane wynosz\u0105 248 659,00 z\u0142, \u0142\u0105cznie warto\u015b\u0107 projektu wynosi 3 054 670,18 z\u0142 brutto. Zarz\u0105dzanie projektem w fazie jego realizacji i po jego zako\u0144czeniu b\u0119dzie le\u017ca\u0142o po stronie w\u0142a\u015bciwych s\u0142u\u017cb Akademii G\u00f3rniczo-Hutniczej w Krakowie, z kt\u00f3r\u0105 Beneficjent zawar\u0142 umow\u0119 o zarz\u0105dzanie nieruchomo\u015bci\u0105.\nDane finansowe projektu\nWarto\u015b\u0107 ca\u0142kowita projektu:\n 3 054 670,18 z\u0142\u00a0\n- Ca\u0142kowity koszt kwalifikowalny przed uwzgl\u0119dnieniem wymog\u00f3w okre\u015blonych w art. 61 rozporz\u0105dzenia (UE) nr 1303/2013: \n2 806 011,18 z\u0142\u00a0\n- Maksymalny udzia\u0142 dofinansowania na poziomie projektu w ca\u0142kowitym koszcie kwalifikowalnym po uwzgl\u0119dnieniu wymog\u00f3w okre\u015blonych w art. 61 rozporz\u0105dzenia (UE) nr 1303/2013: \n75%\u00a0\n- Kwota dofinansowania: \n2 104 508,37 z\u0142", "metadata": {"url": "http://www.inwestycje.agh.edu.pl/projekty/termomodernizacja-budynku-mieszkalnego-wielorodzinnego-przy-ul-skarbinskiego-2-w-krakowie/", "title": "Termomodernizacja budynku mieszkalnego wielorodzinnego przy ul. Skarbi\u0144skiego 2 w Krakowie", "depth": 3, "duplicate": false, "content_hash": "8e7e69efa4f0922efd0292b0ffa0f1a8", "word_count": 1030, "headings": [{"level": 1, "text": "O projekcie"}, {"level": 1, "text": "Zakres prac termomodernizacyjnych"}, {"level": 1, "text": "Stan istniej\u0105cy"}, {"level": 1, "text": "Podstawowe dane techniczne"}, {"level": 1, "text": "W ramach ww. przedsi\u0119wzi\u0119cia wykonane zostan\u0105 nast\u0119puj\u0105ce prace wp\u0142ywaj\u0105ce na popraw\u0119 efektywno\u015bci energetycznej budynku"}, {"level": 1, "text": "Beneficjent zamierza w ramach niniejszego projektu ponie\u015b\u0107 wydatki na:"}, {"level": 1, "text": "Szacunkowe koszty g\u0142\u00f3wnych element\u00f3w projektu (koszty kwalifikowalne):"}, {"level": 1, "text": "Dane finansowe projektu"}]}}