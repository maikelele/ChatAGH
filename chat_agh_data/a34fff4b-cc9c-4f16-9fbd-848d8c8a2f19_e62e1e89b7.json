{"metadata": {"url": "https://rekrutacja.agh.edu.pl/dokumenty/", "title": "Dokumenty \u2013 Strona Centrum Rekrutacji", "depth": 1, "duplicate": false, "content_hash": "9bdf63be069b5b216b0948a37a0641a8", "word_count": 2296, "headings": [{"level": 1, "text": "Strona Centrum Rekrutacji - Dokumenty"}, {"level": 1, "text": "DOKUMENTY REKRUTACYJNE"}, {"level": 2, "text": "AKTY PRAWNE I DOKUMENTY WYMAGANE"}, {"level": 2, "text": "DOKUMENTY POMOCNICZE"}, {"level": 3, "text": "UCHWA\u0141Y SENATU AGH"}, {"level": 3, "text": "ZARZ\u0104DZENIA JM REKTORA AGH"}, {"level": 3, "text": "Egzaminy na II stopie\u0144 studi\u00f3w"}, {"level": 3, "text": "DOKUMENTY WYMAGANE"}, {"level": 3, "text": ""}, {"level": 3, "text": ""}, {"level": 3, "text": "ELEKTRONICZNA REJESTRACJA i DEKLARACJA KIERUNK\u00d3W"}, {"level": 4, "text": "I stopie\u0144"}, {"level": 4, "text": "II stopie\u0144"}, {"level": 3, "text": ""}, {"level": 3, "text": ""}, {"level": 3, "text": "SK\u0141ADANIE PODANIA i WPISY NA STUDIA"}, {"level": 3, "text": ""}, {"level": 3, "text": ""}, {"level": 3, "text": "PRZED ROZPOCZ\u0118CIEM STUDI\u00d3W"}, {"level": 3, "text": ""}, {"level": 3, "text": ""}, {"level": 3, "text": "PO ROZPOCZ\u0118CIU STUDI\u00d3W"}, {"level": 4, "text": "I stopie\u0144"}, {"level": 4, "text": "II stopie\u0144"}, {"level": 3, "text": "O\u015aWIADCZENIE ABSOLWENTA AGH"}, {"level": 3, "text": "PE\u0141NOMOCNICTWO"}, {"level": 3, "text": "O\u015aWIADCZENIE O REZYGNACJI Z OP\u0141ACONEJ DEKLARACJI"}, {"level": 3, "text": "O\u015aWIADCZENIE O REZYGNACJI Z REKRUTACJI\u00a0PRZED OG\u0141OSZENIEM WYNIK\u00d3W KWALIFIKACJI"}, {"level": 3, "text": "O\u015aWIADCZENIE O REZYGNACJI Z REKRUTACJI NA KIERUNEK PO ZAKWALIFIKOWANIU (PRZED WPISEM)"}, {"level": 3, "text": "O\u015aWIADCZENIE O REZYGNACJI Z REKRUTACJI PO WPISIE NA STUDIA"}, {"level": 3, "text": "O\u015aWIADCZENIE PRZEDSTAWICIELA USTAWOWEGO"}, {"level": 3, "text": "PODANIE O PRZED\u0141U\u017bENIE TERMINU WPISU"}, {"level": 3, "text": "WNIOSEK O PONOWNE WYLICZENIE PODSTAWY KWALIFIKACJI W ZWI\u0104ZKU ZE ZMIAN\u0104 WYNIKU EGZAMINU MATURALNEGO"}, {"level": 3, "text": "WNIOSEK O PONOWNE ROZPATRZENIE SPRAWY"}, {"level": 3, "text": "PODANIE O PRZYJ\u0118CIE NA STUDIA"}, {"level": 3, "text": "WNIOSEK O PRZYWR\u00d3CENIE TERMINU WPISU"}, {"level": 3, "text": "WNIOSEK O WGL\u0104D DO PRACY EGZAMINACYJNEJ"}, {"level": 3, "text": "WNIOSEK O SPROSTOWANIE OMY\u0141KI"}, {"level": 3, "text": "WNIOSEK O ZWROT OP\u0141ATY REKRUTACYJNEJ/OP\u0141ATY ZA ELS"}, {"level": 3, "text": "PRZYDATNE LINKI"}, {"level": 3, "text": "O CO NAJCZ\u0118\u015aCIEJ PYTACIE"}, {"level": 2, "text": "STUDIA I STOPNIA"}, {"level": 2, "text": "STUDIA II STOPNIA"}, {"level": 4, "text": "FAQ"}, {"level": 4, "text": "Czemu nie mog\u0119 si\u0119 zalogowa\u0107 na konto z poprzedniej rekrutacji?"}, {"level": 4, "text": "Czy w rekrutacji na studia pierwszego stopnia  wystarczy mi jedno rozszerzenie?"}, {"level": 4, "text": "Jak wygl\u0105da przepisanie ocen z innego kierunku lub z innej uczelni?"}, {"level": 4, "text": "Czy aplikacja mObywatel jest potrzebna do rekrutacji na AGH?"}, {"level": 4, "text": "Przy wpisie na list\u0119 student\u00f3w I roku otrzyma\u0142em skierowanie na badania lekarskie\u2026"}, {"level": 4, "text": "Posiadam wykszta\u0142cenie uzyskane za granic\u0105. Jak wygl\u0105da procedura rekrutacji? Jakich formalno\u015bci musz\u0119 dope\u0142ni\u0107?"}, {"level": 4, "text": "Jak liczymy nasz wska\u017anik rekrutacyjny? (studia I stopnia)"}, {"level": 4, "text": "Poprawia\u0142em matur\u0119 i otrzyma\u0142em aneks z nowymi wynikami. Jakie dane mam wpisa\u0107 w systemie rekrutacyjnym?"}, {"level": 4, "text": "Kiedy uzyskam informacj\u0119 o warto\u015bci mojego wska\u017anika rekrutacji?"}, {"level": 4, "text": "Posiadam podw\u00f3jne obywatelstwo. Na jakich zasadach b\u0119d\u0119 rekrutowany?"}, {"level": 4, "text": "Czemu nie mog\u0119 si\u0119 zalogowa\u0107 na konto z poprzedniej rekrutacji?"}, {"level": 4, "text": "Jak wygl\u0105da przepisanie ocen z innego kierunku lub z innej uczelni?"}, {"level": 4, "text": "Czy aplikacja mObywatel jest potrzebna do rekrutacji na AGH?"}, {"level": 4, "text": "Przy wpisie na list\u0119 student\u00f3w I roku otrzyma\u0142em skierowanie na badania lekarskie\u2026"}, {"level": 4, "text": "Posiadam wykszta\u0142cenie uzyskane za granic\u0105. Jak wygl\u0105da procedura rekrutacji? Jakich formalno\u015bci musz\u0119 dope\u0142ni\u0107?"}, {"level": 4, "text": "Nie zosta\u0142em zakwalifikowany na studia drugiego stopnia w pierwszym cyklu rekrutacyjnym. Czy mog\u0119 wzi\u0105\u0107 udzia\u0142 w drugim cyklu na ten sam kierunek, co w pierwszym?"}, {"level": 4, "text": "Czy mog\u0119 dokona\u0107 wpisu w terminie innym ni\u017c przewidziany w kalendarzu rekrutacji dla danego cyklu?"}, {"level": 4, "text": "Posiadam tytu\u0142 licencjata. Czy mog\u0119 kandydowa\u0107 na dowolny kierunek studi\u00f3w drugiego stopnia?"}, {"level": 4, "text": "Mam zamiar przenie\u015b\u0107 si\u0119 na Akademi\u0119 G\u00f3rniczo-Hutnicz\u0105 z innej uczelni. Jak to zrobi\u0107?"}, {"level": 4, "text": "Kiedy i gdzie sk\u0142ada\u0107 podania o stypendium socjalne? W jaki spos\u00f3b mog\u0119 ubiega\u0107 si\u0119 o przydzia\u0142 miejsca w domu studenckim?"}]}, "content": "# Dokumenty \u2013 Strona Centrum Rekrutacji\n\nURL: https://rekrutacja.agh.edu.pl/dokumenty/\nCrawled: 2025-03-20 01:07:17\n\nUCHWA\u0141Y SENATU AGH\n\nNa rok akademicki 2025/2026\n\nUchwa\u0142a nr 69/2024 Senatu AGH z dnia 19 czerwca 2024 r. w sprawie warunk\u00f3w, trybu oraz terminu rozpocz\u0119cia i zako\u0144czenia rekrutacji na pierwszy rok studi\u00f3w pierwszego i drugiego stopnia rozpoczynaj\u0105cych cykl kszta\u0142cenia w roku akademickim 2025/2026. (\nPobierz\n)\n\nUchwa\u0142a nr 68/2021 Senatu AGH z dnia 30 czerwca 2021 r. w sprawie zasad przyjmowania na studia laureat\u00f3w oraz finalist\u00f3w olimpiad stopnia centralnego, a tak\u017ce laureat\u00f3w konkurs\u00f3w og\u00f3lnopolskich w 2025 r. (t.j uchwa\u0142a nr 63/2023 z dnia 31 maja 2023 r.). (\nPobierz\n)\n\nNa rok akademicki 2025/2026 i kolejne lata\n\nUchwa\u0142a nr 63/2022 Senatu AGH z dnia 25 maja 2022 r. w sprawie zasad przyjmowania na studia laureat\u00f3w oraz finalist\u00f3w olimpiad stopnia centralnego, a tak\u017ce laureat\u00f3w konkurs\u00f3w og\u00f3lnopolskich w rekrutacji na rok akademicki 2026/2027 (t.j uchwa\u0142a nr 62/2023 z dnia 31 maja 2023 r.). (\nPobierz\n)\n\nUchwa\u0142a nr 61/2023 Senatu AGH z dnia 31 maja 2023 r. w sprawie zasad przyjmowania na studia laureat\u00f3w oraz finalist\u00f3w olimpiad stopnia centralnego, a tak\u017ce laureat\u00f3w konkurs\u00f3w og\u00f3lnopolskich w rekrutacji na rok akademicki 2027/2028. (\nPobierz\n)\n\nUchwa\u0142a nr 70/2024 Senatu AGH z dnia 19 czerwca 2024 r. w sprawie zasad przyjmowania na studia laureat\u00f3w oraz finalist\u00f3w olimpiad stopnia centralnego oraz konkurs\u00f3w og\u00f3lnopolskich w rekrutacji na rok akademicki 2028/2029. (\nPobierz\n)\n\nPozosta\u0142e Uchwa\u0142y Senatu dotycz\u0105ce rekrutacji b\u0119d\u0105 dost\u0119pne niezw\u0142ocznie po zatwierdzeniu.\n\nZARZ\u0104DZENIA JM REKTORA AGH\n\nZarz\u0105dzenia Rektora AGH dotycz\u0105ce rekrutacji ma rok akademicki 2025/2026 b\u0119d\u0105 dost\u0119pne niezw\u0142ocznie po zatwierdzeniu.\n\nEgzaminy na II stopie\u0144 studi\u00f3w\n\nInformacje o egzaminach wst\u0119pnych na studia drugiego stopnia\n.\n\nPostanowienia Pe\u0142nomocnika ds. Rekrutacji Rektora Akademii G\u00f3rniczo-Hutniczej im. Stanis\u0142awa Staszica w Krakowie\u00a0 b\u0119d\u0105 dost\u0119pne niezw\u0142ocznie po zatwierdzeniu. \n\nDOKUMENTY WYMAGANE\n\nStosuj si\u0119 do polece\u0144 w systemie e-Rekrutacja, gdzie b\u0119dziesz na bie\u017c\u0105co informowany o wymaganych do przedstawienia dokumentach.\n\nPrzestrzegaj termin\u00f3w podanych w \nkalendarzu rekrutacji\n.\n\nPoni\u017cej wypisano dokumenty, kt\u00f3re s\u0105 potrzebne w najcz\u0119\u015bciej wyst\u0119puj\u0105cych przypadkach. Pami\u0119taj jednak, \u017ce \nmo\u017cesz zosta\u0107 poproszony o dostarczenie dodatkowych dokument\u00f3w\n.\n\nJe\u017celi posiadasz wykszta\u0142cenie uzyskane w \nzagranicznym systemie o\u015bwiaty\n zapoznaj si\u0119 tak\u017ce z informacjami zamieszczonymi \ntutaj\n.\n\nNie musisz przedstawia\u0107 dowodu wniesionych op\u0142at za deklaracje i legitymacj\u0119, jednak pami\u0119taj, \u017ce za dzie\u0144 uiszczenia op\u0142aty uznaje si\u0119 dat\u0119 uznania rachunku eCard \u2013 w przypadku p\u0142atno\u015bci elektronicznych lub dat\u0119 uznania rachunku bankowego AGH. \nSugerujemy korzystanie z systemu szybkich p\u0142atno\u015bci eCARD\n.\n\nELEKTRONICZNA REJESTRACJA i DEKLARACJA KIERUNK\u00d3W\n\nNa etapie rejestracji nie musisz sk\u0142ada\u0107 \u017cadnych papierowych dokument\u00f3w, a tylko za\u0142\u0105czy\u0107 w systemie e-Rekrutacja ich elektroniczne kopie.\n\nI stopie\u0144\n\nObowi\u0105zkowo musisz wprowadzi\u0107 wyniki matury, za kt\u00f3rych poprawno\u015b\u0107 jeste\u015b odpowiedzialny.\n\nJe\u017celi masz \u015bwiadectwo wydane w Polsce, nie musisz za\u0142\u0105cza\u0107 jego elektronicznej kopii.\n\nJe\u017celi posiadasz \u015bwiadectwo wydane poza granicami Polski za\u0142\u0105cz elektroniczn\u0105 kopi\u0119 zalegalizowanego lub opatrzonego apostille \u015bwiadectwa, suplementu do \u015bwiadectwa, dokument z obowi\u0105zuj\u0105c\u0105 skal\u0105 ocen, \ndokumentu po\u015bwiadczaj\u0105cego wynik egzaminu zewn\u0119trznego kwalifikuj\u0105cego na\n\nstudia pierwszego stopnia (je\u017celi posiadasz)\n, a tak\u017ce t\u0142umaczenia tych dokument\u00f3w.\n\nJe\u017celi jeste\u015b Olimpijczykiem powiniene\u015b za\u0142\u0105czy\u0107 za\u015bwiadczenie o uzyskanym tytule laureata lub finalisty.\n\nII stopie\u0144\n\nZa\u0142\u0105cz elektroniczn\u0105 kopi\u0119 dyplomu uko\u0144czenia studi\u00f3w pierwszego stopnia lub jednolitych magisterskich, suplement do dyplomu, dokument z obowi\u0105zuj\u0105c\u0105 skal\u0105 ocen.\n\nJe\u017celi nie masz jeszcze dyplomu za\u0142\u0105cz za\u015bwiadczenie o uzyskanym tytule, \u015bredniej ocen ze studi\u00f3w oraz obowi\u0105zuj\u0105cej skali ocen.\n\nJe\u017celi jeste\u015b absolwentem AGH mo\u017cesz za\u0142\u0105czy\u0107 \nO\u015bwiadczenie o wyliczeniu wska\u017anika rekrutacji na podstawie wyniku egzaminu kierunkowego\n. Wz\u00f3r o\u015bwiadczenia dost\u0119pny jest w zak\u0142adce \nDokumenty pomocnicze\n.\n\nWykaz kierunk\u00f3w studi\u00f3w, na kt\u00f3re podstaw\u0105 kwalifikacji mo\u017ce by\u0107 wynik egzaminu kierunkowego jest dost\u0119pny na stronie \nDokumenty pkt 3. Egzaminy na II stopie\u0144 studi\u00f3w\n oraz na stronie\n Egzaminy.\n\nJe\u017celi posiadasz \u015bwiadectwo wydane poza granicami Polski za\u0142\u0105cz elektroniczn\u0105 kopi\u0119 zalegalizowanego lub opatrzonego apostille dyplomu, suplementu do dyplomu, dokumentu z obowi\u0105zuj\u0105c\u0105 skal\u0105 ocen, a tak\u017ce t\u0142umaczenia tych dokument\u00f3w.\n\nSK\u0141ADANIE PODANIA i WPISY NA STUDIA\n\nAby dokona\u0107 wpisu na studia musisz z\u0142o\u017cy\u0107 wydrukowane z systemu e-Rekrutacja i podpisane podanie na studia oraz kart\u0119 informacyjn\u0105 wraz ze zdj\u0119ciem identycznym z tym, kt\u00f3re za\u0142\u0105czy\u0142e\u015b w systemie.\n\nJe\u017celi dokonujesz wpisu na I stopie\u0144 studi\u00f3w musisz przedstawi\u0107 o\nrygina\u0142 \u015bwiadectwa\n\ncelem\n\nweryfikacji\n\nocen\n\nwprowadzonych do systemu\n\ne\n\u2013\nRekrutacja\n\ni\n\nwykonania kopii do teczki akt osobowych \nstudenta.\n\nMusisz tak\u017ce przedstawi\u0107 do wgl\u0105du orygina\u0142y innych wymaganych dokument\u00f3w, kt\u00f3rych elektroniczne kopie za\u0142\u0105czy\u0142e\u015b wcze\u015bniej w systemie e-Rekrutacja.\n\nPami\u0119taj tak\u017ce, \u017ce dokonuj\u0105c wpisu osobi\u015bcie musisz przedstawi\u0107 wa\u017cny dokument to\u017csamo\u015bci.\n\nKomplet wymaganych dokument\u00f3w mo\u017cesz tak\u017ce przes\u0142a\u0107 poczt\u0105 na adres, kt\u00f3ry znajdziesz \ntutaj\n. Pami\u0119taj, \u017ce orygina\u0142y dokument\u00f3w musz\u0105 dotrze\u0107 do Centrum Rekrutacji w okresie przewidzianym na wpisy (liczy si\u0119 data wp\u0142ywu, a nie nadania). Aby dokumenty bezpiecznie dotar\u0142y na czas sugerujemy skorzystanie z us\u0142ug kuriera. Kandydat, kt\u00f3ry przesy\u0142a dokumenty poczt\u0105, ma obowi\u0105zek potwierdzi\u0107 poprawno\u015b\u0107 wprowadzonych do systemu e-Rekrutacja danych osobowych za pomoc\u0105 aplikacji mObywatel przed wydrukowaniem dokument\u00f3w i nadaniem przesy\u0142ki.\n\nDokumenty w Twoim imieniu mo\u017ce z\u0142o\u017cy\u0107 r\u00f3wnie\u017c osoba trzecia posiadaj\u0105ca pe\u0142nomocnictwo z notarialnym potwierdzeniem w\u0142asnor\u0119czno\u015bci Twojego podpisu. Mo\u017cesz skorzysta\u0107 ze wzoru pe\u0142nomocnictwa dost\u0119pnego w zak\u0142adce \nDokumenty pomocnicze.\n\nPRZED ROZPOCZ\u0118CIEM STUDI\u00d3W\n\nJe\u017celi na kierunku, na kt\u00f3ry dokona\u0142e\u015b wpisu studenci nara\u017ceni s\u0105 na dzia\u0142anie czynnik\u00f3w szkodliwych, uci\u0105\u017cliwych lub niebezpiecznych dla zdrowia wymagane jest orzeczenie lekarskie wskazuj\u0105ce na brak przeciwwskaza\u0144 zdrowotnych uniemo\u017cliwiaj\u0105cych podj\u0119cie nauki na tym kierunku. Przed rozpocz\u0119ciem studi\u00f3w musisz dostarczy\u0107 aktualne badania lekarskie wystawione przez lekarza medycyny pracy. Skierowanie na badania dostaniesz podczas wpisu. Lista plac\u00f3wek, z kt\u00f3rymi AGH ma podpisan\u0105 umow\u0119 znajduje si\u0119 \ntutaj\n.\n\nJe\u017celi w trakcie dokonywania wpisu na list\u0119 student\u00f3w przedstawi\u0142e\u015b za\u015bwiadczenie o wynikach matury mi\u0119dzynarodowej i otrzyma\u0142e\u015b warunkowy wpis na studia, do dnia poprzedzaj\u0105cego dzie\u0144 rozpocz\u0119cia roku akademickiego jeste\u015b zobowi\u0105zany dostarczy\u0107 orygina\u0142 dyplomu matury mi\u0119dzynarodowej do CR lub w\u0142a\u015bciwego dziekanatu prowadz\u0105cego kierunek studi\u00f3w, na kt\u00f3ry dokona\u0142e\u015b wpisu.\n\nPO ROZPOCZ\u0118CIU STUDI\u00d3W\n\nI stopie\u0144\n\nJe\u017celi Twoje \u015bwiadectwo stanowi\u0105ce podstaw\u0119 przyj\u0119cia na studia wymaga uznania przez kuratora o\u015bwiaty w drodze decyzji administracyjnej za r\u00f3wnowa\u017cne polskiemu \u015bwiadectwu dojrza\u0142o\u015bci i w trakcie wpisu na studia z\u0142o\u017cy\u0142e\u015b za\u015bwiadczenia o z\u0142o\u017ceniu w kuratorium o\u015bwiaty dokument\u00f3w niezb\u0119dnych do uznania \u015bwiadectwa uzyskanego za granic\u0105 do ko\u0144ca pierwszego semestru jeste\u015b zobowi\u0105zany dostarczy\u0107 do w\u0142a\u015bciwego dziekanatu decyzj\u0119 administracyjn\u0105 kuratora o\u015bwiaty. Informacje na temat uznawania \u015bwiadectw w drodze decyzji administracyjnej kuratora o\u015bwiaty dost\u0119pne s\u0105 \nUznanie lub potwierdzenie wykszta\u0142cenia decyzj\u0105 kuratora o\u015bwiaty \u2013 Ministerstwo Edukacji i Nauki \u2013 Portal Gov.pl (www.gov.pl)\n\nII stopie\u0144\n\nJe\u017celi na etapie wpis\u00f3w nie okaza\u0142e\u015b orygina\u0142u dyplomu uko\u0144czenia studi\u00f3w, a tylko za\u015bwiadczenie o uzyskanym tytule i \u015bredniej, musisz dostarczy\u0107 go wraz z suplementem do w\u0142a\u015bciwego Dziekanatu do 30 dni od daty wydania dokumentu.\n\nO\u015aWIADCZENIE ABSOLWENTA AGH\n\nw sprawie wyliczenia sk\u0142adnika E wska\u017anika rekrutacji na podstawie wyniku egzaminu kierunkowego wraz ze zgod\u0105 na przekazanie protoko\u0142u egzaminu kierunkowego z Dziekanatu Wydzia\u0142u do CR.\n\nPobierz DOCX\n\nPobierz PDF \n\nPE\u0141NOMOCNICTWO\n\ndo podpisywania, sk\u0142adania i odbierania w imieniu kandydata wszelkich dokument\u00f3w wymaganych w procesie rekrutacji na studia w AGH.\n\nPobierz DOCX\n\nPobierz PDF\n\nO\u015aWIADCZENIE O REZYGNACJI Z OP\u0141ACONEJ DEKLARACJI\n\nPobierz DOCX\n\nPobierz PDF\n\nO\u015aWIADCZENIE O REZYGNACJI Z REKRUTACJI\u00a0PRZED OG\u0141OSZENIEM WYNIK\u00d3W KWALIFIKACJI\n\nPobierz DOCX\n\nPobierz PDF\n\nO\u015aWIADCZENIE O REZYGNACJI Z REKRUTACJI NA KIERUNEK PO ZAKWALIFIKOWANIU (PRZED WPISEM)\n\nPobierz DOCX\n\nPobierz PDF\n\nO\u015aWIADCZENIE O REZYGNACJI Z REKRUTACJI PO WPISIE NA STUDIA\n\nPobierz DOCX\n\nPobierz PDF\n\nO\u015aWIADCZENIE PRZEDSTAWICIELA USTAWOWEGO\n\nniepe\u0142noletniego kandydata na studia\n\nPobierz DOC\n\nPobierz PDF\n\nPODANIE O PRZED\u0141U\u017bENIE TERMINU WPISU\n\nPobierz DOCX\n\nPobierz PDF\n\nJe\u017celi zosta\u0142e\u015b wst\u0119pnie zakwalifikowany na studia, jednak z wa\u017cnych przyczyn niezale\u017cnych od Ciebie, nie mo\u017cesz dokona\u0107 wpisu w terminach okre\u015blonych w \nkalendarzu\n dla danego cyklu rekrutacyjnego mo\u017cesz z\u0142o\u017cy\u0107 wniosek o przed\u0142u\u017cenie terminu wpisu.\n\nWniosek mo\u017cna z\u0142o\u017cy\u0107 przed up\u0142ywem terminu przewidzianego do wpisu na list\u0119 student\u00f3w w danym cyklu rekrutacyjnym;\n\nWe wniosku opisz okoliczno\u015bci, kt\u00f3re uniemo\u017cliwiaj\u0105 Ci wpis;\n\nDo wniosku do\u0142\u0105cz dokument potwierdzaj\u0105cy opisane okoliczno\u015bci;\n\nWniosek mo\u017cesz przes\u0142a\u0107 poczt\u0105, z\u0142o\u017cy\u0107 osobi\u015bcie lub zamie\u015bci\u0107 jego skan w systemie e-rekrutacja.\n\nUWAGA! Niedokonanie wpisu w wyznaczonym dla danego cyklu terminie oznacza rezygnacj\u0119 z rekrutacji na wybrany kierunek. Bez udokumentowanych podstaw braku zawinienia w niemo\u017cliwo\u015bci dokonania wpisu w wymaganym terminie uzyskanie zgody jest niemo\u017cliwe.\n\nWNIOSEK O PONOWNE WYLICZENIE PODSTAWY KWALIFIKACJI W ZWI\u0104ZKU ZE ZMIAN\u0104 WYNIKU EGZAMINU MATURALNEGO\n\nPobierz DOCX\n\nPobierz PDF\n\nJe\u017celi kandydujesz na studia pierwszego stopnia i uleg\u0142y zmianie twoje wyniki egzamin\u00f3w maturalnych w zwi\u0105zku weryfikacj\u0105 sumy punkt\u00f3w lub odwo\u0142aniem od weryfikacji oraz otrzyma\u0142e\u015b nowe \u015bwiadectwo dojrza\u0142o\u015bci z\u0142\u00f3\u017c wniosek o ponowne wyliczenie podstawy kwalifikacji.\n\nWniosek z\u0142\u00f3\u017c niezw\u0142ocznie po otrzymaniu nowego \u015bwiadectwa jednak nie p\u00f3\u017aniej ni\u017c przed up\u0142ywem terminu zako\u0144czenia rekrutacji letniej;\n\nDo wniosku do\u0142\u0105cz kserokopi\u0119 nowego \u015bwiadectwa dojrza\u0142o\u015bci;\n\nWniosek mo\u017cesz z\u0142o\u017cy\u0107 osobi\u015bcie w Centrum Rekrutacji, drog\u0105 pocztow\u0105 lub poprzez system e-rekrutacja;\n\nJe\u017celi wska\u017anik rekrutacji obliczony na podstawie nowych wynik\u00f3w egzamin\u00f3w maturalnych umo\u017cliwia przyj\u0119cie na wskazany we wniosku kierunek studi\u00f3w, na kt\u00f3ry nie zosta\u0142e\u015b dotychczas zakwalifikowany na podstawie starych wynik\u00f3w, zostaniesz wst\u0119pne zakwalifikowany oraz otrzymasz dodatkowy termin do z\u0142o\u017cenia podania i dokonania wpisu.\n\nJe\u017celi pomimo podwy\u017cszenia wynik\u00f3w matury Tw\u00f3j wska\u017anik rekrutacji b\u0119dzie ni\u017cszy ni\u017c minimalna warto\u015b\u0107 gwarantuj\u0105ca wst\u0119pn\u0105 kwalifikacj\u0119 na wybrany kierunek w cyklach, w kt\u00f3rych bra\u0142e\u015b dotychczas udzia\u0142, otrzymasz zawiadomienie o niezakwalifikowaniu.\n\nWNIOSEK O PONOWNE ROZPATRZENIE SPRAWY\n\nPobierz DOCX\n\nPobierz PDF\n\nJe\u017celi otrzyma\u0142e\u015b informacj\u0119 w systemie e-rekrutacja o niezakwalifikowaniu na deklarowany kierunek w wybranym cyklu rekrutacyjnym i nie zgadzasz si\u0119 z wynikiem wst\u0119pnej kwalifikacji masz prawo z\u0142o\u017cy\u0107 odwo\u0142anie.\n\nAby odwo\u0142a\u0107 si\u0119 od wyniku wst\u0119pnej kwalifikacji:\n\nW terminach przeznaczonych na sk\u0142adanie poda\u0144 w danym cyklu z\u0142\u00f3\u017c podanie o przyj\u0119cie na studia dost\u0119pne w zak\u0142adce \u201eDokumenty pomocnicze\u201d wraz z \u015bwiadectwem dojrza\u0142o\u015bci/dyplomem uko\u0144czenia studi\u00f3w.\n\nOtrzymasz decyzj\u0119 o odmowie przyj\u0119cia na studia na wskazany w podaniu kierunek wraz z pouczeniem o mo\u017cliwo\u015bci z\u0142o\u017cenia wniosku o ponowne rozpatrzenie sprawy. Decyzj\u0119 mo\u017cesz odebra\u0107 osobi\u015bcie w Centrum Rekrutacji, lub zostanie przes\u0142ana drog\u0105 pocztow\u0105 na wskazany w trakcie rejestracji w systemie e-rekrutacja adres do korespondencji za potwierdzeniem odbioru.\n\nUWAGA! Informacja w systemie e-rekrutacja nie jest decyzj\u0105 administracyjn\u0105\n\nW ci\u0105gu 14 dni od dor\u0119czenia decyzji o odmowie przyj\u0119cia na studia masz prawo z\u0142o\u017cy\u0107 \nwniosek o ponowne rozpatrzenie sprawy\n\nWniosek mo\u017cna z\u0142o\u017cy\u0107:\n\nosobi\u015bcie w Centrum Rekrutacji ul. Reymonta 7 bud. U2 pok. 101\n\ndrog\u0105 pocztow\u0105 na adres: Centrum Rekrutacji, Akademia G\u00f3rniczo-Hutnicza im. Stanis\u0142awa Staszica w Krakowie, 30-059 Krak\u00f3w, Al. A. Mickiewicza 30, U2, pok. 101\n\nWe wniosku warto wskaza\u0107 z jakiego powodu nie zgadzasz si\u0119 z decyzj\u0105 o odmowie przyj\u0119cia na studia, np. wska\u017c jakie przepisy post\u0119powania rekrutacyjnego okre\u015blone w uchwale rekrutacyjnej i zarz\u0105dzeniach Rektora zosta\u0142y naruszone w odniesieniu do Twojej osoby. Akty prawne reguluj\u0105ce post\u0119powanie rekrutacyjne s\u0105 dost\u0119pne pod linkiem \nDokumenty \u2013 Strona Centrum Rekrutacji)\n\nPo z\u0142o\u017ceniu wniosku o ponowne rozpatrzenie sprawy otrzymasz w ci\u0105gu 30 dni decyzj\u0119 wydan\u0105 w wyniku post\u0119powania odwo\u0142awczego.\n\nPODANIE O PRZYJ\u0118CIE NA STUDIA\n\nPobierz DOCX\n\nPobierz PDF\n\nWz\u00f3r podania o przyj\u0119cie na studia dla kandydat\u00f3w, kt\u00f3rzy chc\u0105 z\u0142o\u017cy\u0107 wniosek o ponowne rozpatrzenie sprawy.\n\nWNIOSEK O PRZYWR\u00d3CENIE TERMINU WPISU\n\nPobierz DOCX\n\nPobierz PDF\n\nJe\u017celi zosta\u0142e\u015b wst\u0119pnie zakwalifikowany na studia, jednak z wa\u017cnych przyczyn niezale\u017cnych od Ciebie, nie mog\u0142e\u015b dokona\u0107 wpisu w terminach okre\u015blonych w \nkalendarzu\n dla danego cyklu rekrutacyjnego mo\u017cesz z\u0142o\u017cy\u0107 wniosek o przywr\u00f3cenie terminu wpisu.\n\nWniosek mo\u017cna z\u0142o\u017cy\u0107 w ci\u0105gu 7 dni od ustania przyczyny uniemo\u017cliwiaj\u0105cej wpis w terminie;\n\nWe wniosku opisz okoliczno\u015bci, kt\u00f3re uniemo\u017cliwi\u0142y Ci wpis;\n\nDo wniosku do\u0142\u0105cz dokument potwierdzaj\u0105cy opisane okoliczno\u015bci;\n\nWniosek mo\u017cesz przes\u0142a\u0107 poczt\u0105, z\u0142o\u017cy\u0107 osobi\u015bcie lub zamie\u015bci\u0107 jego skan w systemie e-rekrutacja.\n\nUWAGA! Niedokonanie wpisu w wyznaczonym dla danego cyklu terminie oznacza rezygnacj\u0119 z rekrutacji na wybrany kierunek. Bez udokumentowanych podstaw braku zawinienia w niedotrzymaniu terminu wpisu jego przywr\u00f3cenie jest niemo\u017cliwe.\n\nWNIOSEK O WGL\u0104D DO PRACY EGZAMINACYJNEJ\n\nPobierz DOCX\n\nPobierz PDF\n\nJe\u017celi jeste\u015b kandydatem na \nstudia drugiego stopnia\n i przyst\u0105pi\u0142e\u015b do egzaminu wst\u0119pnego masz prawo z\u0142o\u017cy\u0107 \nwniosek o wgl\u0105d do pracy egzaminacyjnej\n w ci\u0105gu \ntrzech dni\n od og\u0142oszenia wynik\u00f3w wst\u0119pnej kwalifikacji. Wniosek nale\u017cy kierowa\u0107 do w\u0142a\u015bciwego Wydzia\u0142owego Zespo\u0142u ds. Rekrutacji za po\u015brednictwem Centrum Rekrutacji. Wniosek mo\u017cna dostarczy\u0107 osobi\u015bcie, listownie lub zamie\u015bci\u0107 jego skan w systemie e-rekrutacja.\n\nKandydaci na \nstudia drugiego stopnia\n, kt\u00f3rzy przyst\u0105pili do egzaminu wst\u0119pnego maj\u0105 prawo z\u0142o\u017cy\u0107 zastrze\u017cenia do oceny egzaminu. Wniosek mo\u017cna z\u0142o\u017cy\u0107 w ci\u0105gu 5 dni od og\u0142oszenia wynik\u00f3w wst\u0119pnej kwalifikacji i skierowa\u0107 go do Wydzia\u0142owej Komisji Egzaminacyjnej za po\u015brednictwem Centrum Rekrutacji. Na podstawie opinii WKE Pe\u0142nomocnik Rektora ds. Rekrutacji rozstrzyga o uwzgl\u0119dnieniu lub odrzuceniu zastrze\u017ce\u0144. W przypadku uwzgl\u0119dnienia zastrze\u017ce\u0144 i zmiany warto\u015bci wska\u017anika rekrutacji powy\u017cej minimalnej warto\u015bci gwarantuj\u0105cej przyj\u0119cie na studia zostaniesz poinformowany o terminie, w kt\u00f3rym b\u0119dziesz mie\u0107 mo\u017cliwo\u015bci z\u0142o\u017cenia podania i dokonania wpisu na wybrany kierunek. Rozstrzygni\u0119cie Pe\u0142nomocnika w zakresie zastrze\u017ce\u0144 do egzaminu wst\u0119pnego jest ostateczne.\n\nWNIOSEK O SPROSTOWANIE OMY\u0141KI\n\nPobierz DOCX\n\nPobierz PDF\n\nW przypadku kandydata kwestionuj\u0105cego wynik post\u0119powania kwalifikacyjnego lub jego cz\u0119\u015b\u0107 w odniesieniu do jego osoby ze wzgl\u0119du na niedok\u0142adno\u015bci, b\u0142\u0119dy pisarskie lub inne oczywiste omy\u0142ki, mo\u017ce on wnie\u015b\u0107 do Pe\u0142nomocnika Rektora ds. Rekrutacji, w ci\u0105gu trzech dni od daty og\u0142oszenia tego wyniku, wniosek o jego sprostowanie. Wniosek mo\u017cna z\u0142o\u017cy\u0107 osobi\u015bcie w Centrum Rekrutacji lub zamie\u015bci\u0107 jego skan w systemie e-rekrutacja.\n\nWNIOSEK O ZWROT OP\u0141ATY REKRUTACYJNEJ/OP\u0141ATY ZA ELS\n\nWnioski o zwrot op\u0142aty rekrutacyjnej i op\u0142aty za ELS mog\u0105 by\u0107 sk\u0142adane najp\u00f3\u017aniej w terminie 30 dni od dnia zako\u0144czenia rekrutacji, kt\u00f3rej dotyczy wniosek. Elektroniczne wnioski s\u0105 dost\u0119pne na indywidualnym koncie w systemie e-rekrutacja. Wnioski o zwrot op\u0142aty rekrutacyjne lub za ELS s\u0105 rozpatrywane w ci\u0105gu 30 dni od ich z\u0142o\u017cenia.\n\nOp\u0142ata rekrutacyjna mo\u017ce zosta\u0107 zwr\u00f3cona kandydatowi w przypadku:\n\nz\u0142o\u017cenia, w CR lub poprzez system e-Rekrutacja, pisemnej rezygnacji z rekrutacji na \nstudia\n\npierwszego stopnia\n \u2013 na co najmniej dzie\u0144 przed podanym terminem pierwszej wst\u0119pnej kwalifikacji dla danej deklaracji,\n\nz\u0142o\u017cenia, w CR lub poprzez system e-Rekrutacja, pisemnej rezygnacji z rekrutacji na \nstudia\n\ndrugiego stopnia\n \u2013 najp\u00f3\u017aniej ostatniego dnia przeznaczonego na sk\u0142adanie deklaracji przyst\u0105pienia do kwalifikacji na studia w systemie e-Rekrutacja w danym cyklu rekrutacyjnym;\n\nniedopuszczenia kandydata do wst\u0119pnej kwalifikacji na studia z powodu uchybienia terminu przeznaczonego na uiszczenie op\u0142aty rekrutacyjnej,\n\nniedopuszczenia kandydata do wst\u0119pnej kwalifikacji z powodu zako\u0144czenia rekrutacji na dany kierunek;\n\nusprawiedliwionej nieobecno\u015bci na egzaminie wst\u0119pnym;\n\nnieuruchomienia cyklu kszta\u0142cenia na danym kierunku studi\u00f3w;\n\nniedopuszczenia kandydata do wst\u0119pnej kwalifikacji na studia ze wzgl\u0119du na nieotrzymanie \u201estatusu kandydata\u201d\n\nnadp\u0142aty lub omy\u0142kowej wp\u0142aty na konto rekrutacyjne\n\nPRZYDATNE LINKI\n\nWykaz Przychodni Medycyny Pracy, z kt\u00f3rymi AGH zawar\u0142o umow\u0119 na badania lekarskie kandydat\u00f3w na studia, student\u00f3w i doktorant\u00f3w\n\nInformacje na temat \u015bwiadcze\u0144 pomocy materialnej dla student\u00f3w\n\nInformacje dla os\u00f3b zainteresowanych zakwaterowaniem w akademikach Miasteczka Studenckiego AGH\n\n\t\tKierunki studi\u00f3w\t\t\n\nKrok po kroku\n\nKalendarz rekrutacji\n\n\t\t\tWarunki rekrutacji\t\t\n\n\t\t\tKalkulator rekrutacyjny\t\t\n\n\t\t\tDokumenty\t\t\n\n\t\t\tOp\u0142aty\t\t\n\n\t\t\tLiczba miejsc\t\t\n\n\t\t\tKursy Wyr\u00f3wnawcze\t\t\n\n\t\t\t\tUczniowie\t\t\t\n\n\t\t\t\tOlimpijczycy\t\t\t\n\n\t\t\t\tPrymusi AGH\t\t\t\n\n\t\t\t\tSportowcy"}