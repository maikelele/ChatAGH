{"content": "# Student - Wydzia\u0142 Odlewnictwa\n\nURL: https://odlewnictwo.agh.edu.pl/student/\nCrawled: 2025-03-19 21:33:20\n\nStudia na Wydziale Odlewnictwa\n\nAGH \u2013 Wydzia\u0142 Odlewnictwa kszta\u0142ci na wszystkich rodzajach studi\u00f3w: stacjonarnych, niestacjonarnych, doktoranckich i podyplomowych, oferuj\u0105c szeroki profil kszta\u0142cenia dostosowany do pojawiaj\u0105cych si\u0119 trend\u00f3w na rynku pracy.\n\n\t\t\t\t\t\t\t\t\tOd roku akademickiego 2007/2008 Akademia G\u00f3rniczo-Hutnicza wprowadzi\u0142a trzystopniowy system kszta\u0142cenia (tzw. System Bolo\u0144ski):\t\t\t\t\t\t\t\t\n\nI stopie\u0144\n (6-7 semestr\u00f3w) ko\u0144cz\u0105cy si\u0119 uzyskaniem tytu\u0142u zawodowego in\u017cyniera lub licencjata,\n\nII stopie\u0144\n (3-4 semestry) ko\u0144cz\u0105cy si\u0119 uzyskaniem tytu\u0142u magistra,\n\nIII stopie\u0144\n \u2013 \nstudia doktoranckie\n \u2013 przygotowuj\u0105cy do samodzielnej dzia\u0142alno\u015bci naukowo-badawczej i dydaktycznej, i ko\u0144cz\u0105cy si\u0119 uzyskaniem stopnia naukowego doktora.\n\nBolo\u0144ski System Kszta\u0142cenia, zmierzaj\u0105cy do utworzenia Europejskiej Przestrzeni Szkolnictwa Wy\u017cszego, charakteryzuje si\u0119 du\u017c\u0105 elastyczno\u015bci\u0105 i pozwala na indywidualizacj\u0119 programu studi\u00f3w. Umo\u017cliwia r\u00f3wnoleg\u0142e studiowanie na r\u00f3\u017cnych kierunkach i specjalno\u015bciach oraz zmian\u0119 kierunku kszta\u0142cenia po uko\u0144czeniu studi\u00f3w pierwszego stopnia. Pozwala studentom w pe\u0142ni korzysta\u0107 z oferty dydaktycznej uczelni wy\u017cszych w kraju i za granic\u0105. Uczelnia umo\u017cliwia studentom zdobycie wykszta\u0142cenia na najwy\u017cszym poziomie, uznawanym na ca\u0142ym \u015bwiecie. Temu celowi s\u0142u\u017cy m. in.: intensywna nauka j\u0119zyk\u00f3w obcych, zintegrowane studia z podw\u00f3jnym dyplomowaniem (AGH i uczelni zagranicznej), mo\u017cliwo\u015bci odbywania praktyk i sta\u017cy za granic\u0105, indywidualizacja program\u00f3w nauczania, ci\u0105g\u0142e unowocze\u015bnianie tre\u015bci i metod nauczania (nauczanie wirtualne) oraz ogromna baza dydaktyczna i socjalna.", "metadata": {"url": "https://odlewnictwo.agh.edu.pl/student/", "title": "Student - Wydzia\u0142 Odlewnictwa", "depth": 3, "duplicate": false, "content_hash": "3f8402a619a6d07384b7e5a5cf46b970", "word_count": 190, "headings": [{"level": 1, "text": "Studia na Wydziale Odlewnictwa"}]}}