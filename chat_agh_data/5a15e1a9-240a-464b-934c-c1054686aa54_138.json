{"content": "# POWER 3.5 - Wydzia\u0142 Energetyki i Paliw | AGH Krak\u00f3w\n\nURL: https://weip.agh.edu.pl/power-3-5/\nCrawled: 2025-03-19 21:35:38\n\nMi\u0142o nam poinformowa\u0107, \u017ce Wydzia\u0142 Energetyki i Paliw uczestniczy w projekcie:\n\nZintegrowany Program Rozwoju Akademii G\u00f3rniczo-Hutniczej w Krakowie\n\nProjekt wsp\u00f3\u0142finansowany ze \u015brodk\u00f3w Europejskiego Funduszu Rozwoju Spo\u0142ecznego w ramach Programu Operacyjnego Wiedza Edukacja Rozw\u00f3j 2014-2020 O\u015b III Szkolnictwo wy\u017csze dla gospodarki i rozwoju, Dzia\u0142anie 3.5 Kompleksowe programy szk\u00f3\u0142 wy\u017cszych\n\nNr umowy: \nPOWR.03.05.00-00-z307/17\n\nKierownik projektu: \nprof. dr hab. in\u017c. Andrzej Pach \u2013 Prorektor ds Nauki AGH\n\nOkres realizacji: \n01.09.2018 \u2013 31.08.2022\n\nCa\u0142kowita warto\u015b\u0107 projektu: \n39 187 505,98 PLN\n\nDofinansowanie: \n38 001 895,98 PLN\n\nKwota dla AGH: \n38 001 895,98 PLN\n\nWk\u0142ad w\u0142asny: \n1 185 610,00 PLN\n\nInformacje o projekcie dost\u0119pne s\u0105 na stronie \nwww.power3.5.agh.edu.pl\n\nCertyfikowane szkolenia\n\nPragniemy poinformowa\u0107 o rozpocz\u0119ciu rekrutacji uzupe\u0142niaj\u0105cej na szkolenia:\n\nSzkolenie z egzaminem na uprawnienia energetyczne G1, G2, G3\n\nKompetencje BA zgodnie z wymaganiami normy PN-EN 13313:2011\n\nJest to rejestracja uzupe\u0142niaj\u0105ca, ilo\u015b\u0107 miejsc jest ograniczona. Kolejno\u015b\u0107 zg\u0142osze\u0144 b\u0119dzie mia\u0142a wp\u0142yw na zakwalifikowanie si\u0119 do programu.\n\nTerminy szkole\u0144 zosta\u0142y wskazane w formularzach rejestracyjnych:\n\nUprawnienia G1, G2, G3: \nhttps://forms.office.com/e/37MCR472Ha\n\nKompetencje BA: \nhttps://forms.office.com/e/HVqEGDZ9D1\n\nSzkolenie z egzaminem na uprawnienia energetyczne G1, G2, G3\n\nUprawnienia energetyczne s\u0105 najbardziej wiarygodnym potwierdzeniem kwalifikacji zawodowych pracownik\u00f3w bran\u017cy elektrycznej, cieplnej i gazowej. Obecnie pracodawcy k\u0142ad\u0105 bardzo du\u017cy nacisk na kompetencje kadr, st\u0105d od nowych i aktualnych pracownik\u00f3w wr\u0119cz oczekuje si\u0119, \u017ce b\u0119d\u0105 legitymowa\u0107 si\u0119 \u015bwiadectwami kwalifikacyjnymi z zakresu eksploatacji i dozoru. Bardzo cz\u0119sto s\u0105 wymogiem koniecznym do podj\u0119cia pracy.\n\nUprawnienia elektroenergetyczne, czyli elektryczne, cieplne i gazowe, uzyskuje si\u0119 po uko\u0144czeniu szkolenia z zakresu tej tematyki (szkolenie G1, G2, G3) oraz po zdaniu egzaminu pa\u0144stwowego przed Komisj\u0105 Kwalifikacyjn\u0105 powo\u0142an\u0105 przez Prezesa Urz\u0119du Regulacji Energetyki.\n\nSzkolenia prowadzone s\u0105 w formie wyk\u0142adu wzbogaconego o prezentacj\u0119 multimedialn\u0105. Uczestnicy otrzymuj\u0105 materia\u0142y szkoleniowe w formie elektronicznej oraz drukowanej. Szkolenia b\u0119d\u0105 si\u0119 odbywa\u0142y w ci\u0105gu dw\u00f3ch dni, podczas kt\u00f3rych zostan\u0105 om\u00f3wione tematy z zakresu elektryki, ciep\u0142ownictwa i gazownictwa. Drugiego dnia, po zako\u0144czeniu szkolenia, uczestnicy przyst\u0105pi\u0105 do egzaminu przed Komisj\u0105 Kwalifikacyjn\u0105. Uzyskanie uprawnie\u0144 energetycznych po uko\u0144czeniu kursu energetycznego jest r\u00f3wnoznaczne z tym, \u017ce pracownik mo\u017ce legalnie \u015bwiadczy\u0107 prace zwi\u0105zane z eksploatacj\u0105, dozorem urz\u0105dze\u0144 elektrycznych, instalacji i sieci elektroenergetycznych wytwarzaj\u0105cych, przetwarzaj\u0105cych, przesy\u0142aj\u0105cych i zu\u017cywaj\u0105cych energi\u0119 elektryczn\u0105. Posiadanie uprawnie\u0144 przez osoby wykonuj\u0105ce wspomniane prace jest wymagane przepisami polskiego prawa, a dopuszczenie pracownika do tego typu rob\u00f3t pomimo tego, i\u017c nie ma on stosownych uprawnie\u0144, jest ci\u0119\u017ckim naruszeniem obowi\u0105zk\u00f3w pracodawcy.\n\nSzkolenie energetyczne w zakresie grup G1, G2, G3 obejmuje:\n\nGrupa 1. Urz\u0105dzenia, instalacje i sieci elektroenergetyczne wytwarzaj\u0105ce, magazynuj\u0105ce, przetwarzaj\u0105ce, przesy\u0142aj\u0105ce i zu\u017cywaj\u0105ce energi\u0119 elektryczn\u0105:\n\n1) urz\u0105dzenia pr\u0105dotw\u00f3rcze przy\u0142\u0105czone do sieci przesy\u0142owej lub dystrybucyjnej energii elektrycznej bez wzgl\u0119du na wysoko\u015b\u0107 napi\u0119cia znamionowego;\n\n2) urz\u0105dzenia, instalacje i sieci elektroenergetyczne o napi\u0119ciu znamionowym nie wy\u017cszym ni\u017c 1 kV;\n\n3) urz\u0105dzenia, instalacje i sieci elektroenergetyczne o napi\u0119ciu znamionowym wy\u017cszym ni\u017c 1 kV i napi\u0119ciu znamionowym nie wy\u017cszym ni\u017c 30 kV;\n\n4) urz\u0105dzenia, instalacje i sieci elektroenergetyczne o napi\u0119ciu znamionowym wy\u017cszym ni\u017c 30 kV i napi\u0119ciu znamionowym nie wy\u017cszym ni\u017c 110 kV;\n\n5) urz\u0105dzenia, instalacje i sieci elektroenergetyczne o napi\u0119ciu znamionowym wy\u017cszym ni\u017c 110 kV;\n\n6) zespo\u0142y pr\u0105dotw\u00f3rcze o mocy wy\u017cszej ni\u017c 50 kW;\n\n7) urz\u0105dzenia elektrotermiczne;\n\n8 ) urz\u0105dzenia do elektrolizy;\n\n9) sieci elektrycznego o\u015bwietlenia ulicznego;\n\n10) elektryczna sie\u0107 trakcyjna;\n\n11) elektryczne urz\u0105dzenia w wykonaniu przeciwwybuchowym;\n\n12) urz\u0105dzenia umo\u017cliwiaj\u0105ce magazynowanie energii elektrycznej i jej wprowadzanie do sieci elektroenergetycznej o mocy wy\u017cszej ni\u017c 10 kW;\n\n13) aparatura kontrolno-pomiarowa oraz urz\u0105dzenia i instalacje automatycznej regulacji, sterowania i zabezpiecze\u0144 urz\u0105dze\u0144 i instalacji wymienionych w pkt 1\u201312;\n\nGrupa 2. Urz\u0105dzenia wytwarzaj\u0105ce, magazynuj\u0105ce, przetwarzaj\u0105ce, przesy\u0142aj\u0105ce i zu\u017cywaj\u0105ce ciep\u0142o oraz inne urz\u0105dzenia energetyczne:\n\n1) kot\u0142y parowe oraz wodne na paliwa sta\u0142e, p\u0142ynne i gazowe, o mocy wy\u017cszej ni\u017c 50 kW i mocy nie wy\u017cszej ni\u017c 500 kW, wraz z urz\u0105dzeniami pomocniczymi;\n\n2) kot\u0142y parowe oraz wodne na paliwa sta\u0142e, p\u0142ynne i gazowe, o mocy wy\u017cszej ni\u017c 500 kW i o mocy nie wy\u017cszej ni\u017c 1800 kW, wraz z urz\u0105dzeniami pomocniczymi;\n\n3) kot\u0142y parowe oraz wodne na paliwa sta\u0142e, p\u0142ynne i gazowe, o mocy wy\u017cszej ni\u017c 1800 kW, wraz z urz\u0105dzeniami pomocniczymi;\n\n4) sieci i instalacje cieplne wraz z urz\u0105dzeniami pomocniczymi, o przesyle ciep\u0142a wy\u017cszym ni\u017c 50 kW i o przesyle ciep\u0142a nie wy\u017cszym ni\u017c 500 kW;\n\n5) sieci i instalacje cieplne wraz z urz\u0105dzeniami pomocniczymi, o przesyle ciep\u0142a wy\u017cszym ni\u017c 500 kW;\n\n6) turbiny parowe oraz wodne o mocy wy\u017cszej ni\u017c 50 kW i o mocy nie wy\u017cszej ni\u017c 15 MW, wraz z urz\u0105dzeniami pomocniczymi;\n\n7) turbiny parowe oraz wodne o mocy wy\u017cszej ni\u017c 15 MW i o mocy nie wy\u017cszej ni\u017c 100 MW, wraz z urz\u0105dzeniami pomocniczymi;\n\n8 ) turbiny parowe oraz wodne o mocy wy\u017cszej ni\u017c 100 MW i o mocy nie wy\u017cszej ni\u017c 500 MW, wraz z urz\u0105dzeniami pomocniczymi;\n\n9) turbiny parowe oraz wodne o mocy wy\u017cszej ni\u017c 500 MW, wraz z urz\u0105dzeniami pomocniczymi;\n\n10) przemys\u0142owe urz\u0105dzenia odbiorcze pary i gor\u0105cej wody o mocy wy\u017cszej ni\u017c 50 kW i o mocy nie wy\u017cszej ni\u017c 500 kW;\n\n11) przemys\u0142owe urz\u0105dzenia odbiorcze pary i gor\u0105cej wody o mocy wy\u017cszej ni\u017c 500 kW;\n\n12) urz\u0105dzenia wentylacji, klimatyzacji i ch\u0142odnicze o mocy wy\u017cszej ni\u017c 50 kW i o mocy nie wy\u017cszej ni\u017c 500 kW;\n\n13) urz\u0105dzenia wentylacji, klimatyzacji i ch\u0142odnicze o mocy wy\u017cszej ni\u017c 500 kW;\n\n14) pompy, ssawy, wentylatory i dmuchawy o mocy wy\u017cszej ni\u017c 50 kW i o mocy nie wy\u017cszej ni\u017c 500 kW;\n\n15) pompy, ssawy, wentylatory i dmuchawy o mocy wy\u017cszej ni\u017c 500 kW;\n\n16) spr\u0119\u017carki o mocy wy\u017cszej ni\u017c 20 kW i o mocy nie wy\u017cszej ni\u017c 200 kW oraz instalacje spr\u0119\u017conego powietrza i gaz\u00f3w technicznych;\n\n17) spr\u0119\u017carki o mocy wy\u017cszej ni\u017c 200 kW oraz instalacje spr\u0119\u017conego powietrza i gaz\u00f3w technicznych;\n\n18) urz\u0105dzenia do sk\u0142adowania, magazynowania i roz\u0142adunku paliw o pojemno\u015bci sk\u0142adowania odpowiadaj\u0105cej masie ponad 100 Mg;\n\n19) piece przemys\u0142owe o mocy wy\u017cszej ni\u017c 50 kW;\n\n20) urz\u0105dzenia umo\u017cliwiaj\u0105ce przechowywanie ciep\u0142a lub ch\u0142odu w celu ich p\u00f3\u017aniejszego wykorzystania o mocy wy\u017cszej ni\u017c 10 kW;\n\n21) aparatura kontrolno-pomiarowa i urz\u0105dzenia automatycznej regulacji do urz\u0105dze\u0144, instalacji i sieci wymienionych w pkt 1\u201320;\n\nGrupa 3. Urz\u0105dzenia, instalacje i sieci gazowe wytwarzaj\u0105ce, przetwarzaj\u0105ce, przesy\u0142aj\u0105ce, magazynuj\u0105ce i zu\u017cywaj\u0105ce paliwa gazowe:\n\n1) urz\u0105dzenia do produkcji paliw gazowych, generatory gazu;\n\n2) urz\u0105dzenia do przetwarzania i uzdatniania paliw gazowych, rozk\u0142adnie paliw gazowych, urz\u0105dzenia przer\u00f3bki gazu ziemnego, oczyszczalnie gazu, rozpr\u0119\u017calnie i rozlewnie gazu p\u0142ynnego, odazotownie, mieszalnie;\n\n3) urz\u0105dzenia do magazynowania paliw gazowych;\n\n4) sieci gazowe o ci\u015bnieniu nie wy\u017cszym ni\u017c 0,5 MPa (gazoci\u0105gi, stacje gazowe, zespo\u0142y gazowe na przy\u0142\u0105czu, w tym punkty gazowe);\n\n5) sieci gazowe o ci\u015bnieniu wy\u017cszym ni\u017c 0,5 MPa (gazoci\u0105gi, stacje gazowe, zespo\u0142y gazowe na przy\u0142\u0105czu, t\u0142ocznie gazu);\n\n6) urz\u0105dzenia i instalacje gazowe o ci\u015bnieniu nie wy\u017cszym ni\u017c 5 kPa;\n\n7) urz\u0105dzenia i instalacje gazowe o ci\u015bnieniu wy\u017cszym ni\u017c 5 kPa;\n\n8 ) przemys\u0142owe odbiorniki paliw gazowych o mocy wy\u017cszej ni\u017c 50 kW;\n\n9) turbiny gazowe;\n\n10) aparatura kontrolno-pomiarowa, urz\u0105dzenia sterowania do urz\u0105dze\u0144, instalacji i sieci wymienionych w pkt 1\u20139;\n\n11) urz\u0105dzenia i instalacje do skraplania gazu ziemnego;\n\n12) urz\u0105dzenia i instalacje do regazyfikacji skroplonego gazu ziemnego;\n\n13) instalacje do tankowania spr\u0119\u017conego gazu ziemnego;\n\n14) instalacje do tankowania skroplonego gazu ziemnego;\n\nKompetencje BA zgodnie z wymaganiami normy PN-EN 13313:2011\n\nSzanowne Studentki, Szanowni Studenci!\n\nW telegraficznym skr\u00f3cie kompetencje ch\u0142odnicze stanowi\u0105 bardzo mocn\u0105 kart\u0119 przetargow\u0105, kt\u00f3r\u0105 b\u0119dziecie mogli poszczyci\u0107 si\u0119 podczas wchodzenia na rynek pracy. Co wi\u0119cej, dzi\u0119ki posiadaniu akredytowanych kompetencji b\u0119dziecie mogli udokumentowa\u0107 i potwierdzi\u0107 swoj\u0105 wiedz\u0119 oraz posiadane umiej\u0119tno\u015bci, wyr\u00f3\u017cnicie si\u0119 spo\u015br\u00f3d innych os\u00f3b posiadaj\u0105cych analogiczne wykszta\u0142cenia i do\u015bwiadczenie, gdy\u017c Dzia\u0142 Certyfikacji Centralnego O\u015brodka Ch\u0142odnictwa jako jedyny posiada akredytacj\u0119 Polskiego Centrum Akredytacji dotycz\u0105cego certyfikacji os\u00f3b w zakresie ch\u0142odnictwa i klimatyzacji. Posiadana przez nasz O\u015brodek akredytacja to zapewnienie, \u017ce jednostka realizuje ca\u0142y proces certyfikacji zgodnie z wymogami obowi\u0105zuj\u0105cych przepis\u00f3w oraz dokument\u00f3w normatywnych, co zapewnia niezale\u017cno\u015b\u0107 i bezstronno\u015b\u0107 procesu certyfikacji i tym samym posiadanych kompetencji.\n\nSzkolenie na poziomie podstawowym BA (Basic Approciation) jest z\u0142otym \u015brodkiem dostosowanym do Waszych potrzeb z kilku najwa\u017cniejszych powod\u00f3w:\n\nzdob\u0119dziecie wiedz\u0119 z zakresu instalacji ch\u0142odniczych pocz\u0105wszy od zasady dzia\u0142ania uk\u0142ad\u00f3w poprzez podzespo\u0142y pracuj\u0105ce w instalacji, wyposa\u017cenie zabezpieczaj\u0105ce oraz p\u0142yny robocze w niej zawarte;\n\npo\u0142o\u017cony zostanie nacisk na zaj\u0119cia praktyczne, aby wiedza, o kt\u00f3rej mowa powy\u017cej znalaz\u0142a odzwierciedlenie w rzeczywistych warunkach i uk\u0142adach;\n\npoznacie najnowocze\u015bniejsze narz\u0119dzia oraz sprz\u0119t kontrolno-pomiarowy, a przede wszystkim nauczycie si\u0119 nim pos\u0142ugiwa\u0107;\n\nb\u0119dziecie mieli mo\u017cliwo\u015b\u0107 pozna\u0107 specyfik\u0119, bardzo rozwojowej dziedziny techniki, jak\u0105 jest ch\u0142odnictwo, kt\u00f3re towarzyszy ka\u017cdemu z nas pocz\u0105wszy od utrzymywania produkt\u00f3w spo\u017cywczych w obni\u017conej temperaturze, sko\u0144czywszy na zapewnieniu komfortu temperaturowego zar\u00f3wno zim\u0105, jak i latem.\n\nUko\u0144czenie proponowanej \u015bcie\u017cki certyfikacji otwiera drog\u0119 do dalszego doskonalenia i mo\u017cliwo\u015bci rozszerzenia certyfikacji swoich kompetencji na trzech wy\u017cszych poziomach!\n\nZesp\u00f3\u0142 Centralnego O\u015brodka Ch\u0142odnictwa\n\nInformacje uzupe\u0142niaj\u0105ce:\n\nSzkolenie i egzamin s\u0105 ca\u0142kowicie darmowe dla student\u00f3w zakwalifikowanych do projektu. W Szkoleniu mog\u0105 uczestniczy\u0107 studenci/tki Wydzia\u0142u Energetyki i Paliw (oraz pokrewnych kierunk\u00f3w).\n\nObowi\u0105zkiem Uczestnika Szkolenia jest poddanie si\u0119 badaniu bilansu kompetencji przed i po zako\u0144czeniu wsparcia w ramach Projektu.\n\nWydzia\u0142owym Koordynatorem Szkole\u0144 jest \nPani mgr\u00a0 in\u017c. Marta Kuta\n\nSkr\u00f3cony opis post\u0119powania rekrutacyjnego:\n\nStudent dokonuje rejestracji na list\u0119 ch\u0119tnych w Wydzia\u0142owym Biurze Projektu przez formularz elektroniczny pod linkiem wskazanym powy\u017cej (indywidualny link dla ka\u017cdego z termin\u00f3w)\n\nStudent kwalifikowany jest do bilansu kompetencji. Bilans kompetencji odbywa si\u0119 drog\u0105 elektroniczn\u0105.\n\nPo otrzymaniu wyniku bilansu kompetencji student przyst\u0119puje do rekrutacji\n\n\u2013 przesy\u0142aj\u0105c wynik bilansu kompetencji pod adres:\u00a0\n*protected email*\n\n\u2013 sk\u0142adaj\u0105c w Wydzia\u0142owym Biurze Projektu dokumenty rekrutacyjne. Formularze dokument\u00f3w s\u0105 dost\u0119pne w formie za\u0142\u0105cznik\u00f3w do regulaminu.\n\nInformacja o zakwalifikowaniu, b\u0105d\u017a niezakwalifikowaniu na Szkolenie oraz miejscu na li\u015bcie rezerwowej zostanie przes\u0142ana na indywidualne konta pocztowe kandydat\u00f3w/tek.\n\nDo zakwalifikowanych os\u00f3b zostanie wys\u0142ana na indywidualne konta pocztowe dalsza procedura odbycia szkolenia i egzaminu\n\nSzczeg\u00f3\u0142owe informacje dotycz\u0105ce uczestnictwa w szkoleniach przedstawiono w za\u0142\u0105czonym Regulaminie.\n\nOsoby zainteresowane szkoleniem zapraszamy do do\u0142\u0105czenia do grupy MS Teams:\u00a0\nhttps://teams.microsoft.com/l/channel/19%3aTSIFSJjVAFaXtLxx7sG_hm3DNMWqDCkcI_YDpHWPYBU1%40thread.tacv2/Og%25C3%25B3lny?groupId=27f7a3a6-bbb2-4867-8890-b2b514402b73&tenantId=80b1033f-21e0-4a82-bbc0-f05fdccd3bc8\n\nRegulamin i za\u0142\u0105czniki", "metadata": {"url": "https://weip.agh.edu.pl/power-3-5/", "title": "POWER 3.5 - Wydzia\u0142 Energetyki i Paliw | AGH Krak\u00f3w", "depth": 3, "duplicate": false, "content_hash": "99bf3589eeab16db32fa63d98e6b009b", "word_count": 1568, "headings": [{"level": 1, "text": "POWER 3.5"}, {"level": 2, "text": "Mi\u0142o nam poinformowa\u0107, \u017ce Wydzia\u0142 Energetyki i Paliw uczestniczy w projekcie:Zintegrowany Program Rozwoju Akademii G\u00f3rniczo-Hutniczej w Krakowie"}]}}