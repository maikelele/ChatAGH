{"content": "# Witold Budryk \u2013 Historia AGH\n\nURL: https://historia.agh.edu.pl/mediawiki/index.php?title=Witold_Budryk&oldid=84656\nCrawled: 2025-03-19 21:55:38\n\nWitold Budryk\n\nZ Historia AGH\n\nWersja z dnia 07:45, 10 cze 2024 autorstwa \nHieronimSienski\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nWitold Budryk\n\nNazwisko\n\nBudryk\n\nImi\u0119 / imiona\n\nWitold\n\nTytu\u0142y / stanowiska\n\nProf. zw. dr hab. in\u017c.\n\nData urodzenia\n\n24 lutego 1891\n\nMiejsce urodzenia\n\nBia\u0142ystok\n\nData \u015bmierci\n\n18 listopada 1958\n\nMiejsce \u015bmierci\n\nKrak\u00f3w\n\nDyscyplina/specjalno\u015bci\n\ng\u00f3rnictwo\n, \nwentylacja kopal\u0144\n, \nzwalczanie po\u017car\u00f3w podziemnych\n, \nhydromechanika g\u00f3rnicza\n, \neksploatacja z\u0142\u00f3\u017c\n, \nmechanika przemieszcze\u0144 g\u00f3rotworu\n, \ntechnologia chemiczna\n\nPe\u0142nione funkcje\n\nRektor AGH (1956\u20131958)\n\nWydzia\u0142\n\nWydzia\u0142 G\u00f3rniczy\n\nOdznaczenia i nagrody\n\nKrzy\u017c Komandorski Orderu Odrodzenia Polski\n, \nMedal 10-lecia Polski Ludowej\n, \nZ\u0142oty Krzy\u017c Zas\u0142ugi\n\nFunkcje\nGdzie\nod\ndo\nDziekan\nWydzia\u0142 G\u00f3rniczy\n1936\n1939\nDziekan\nWydzia\u0142 G\u00f3rniczy\n1945\n1948\nDziekan\nWydzia\u0142 Geologiczno-Mierniczy\n1947\n1948\nRektor\nAGH\n1956\n1958\n\nProf. zw. dr hab. in\u017c. \nWitold Budryk\n (1891\u20131958)\n\nDyscyplina/specjalno\u015bci: g\u00f3rnictwo, wentylacja kopal\u0144, zwalczanie po\u017car\u00f3w podziemnych, hydromechanika g\u00f3rnicza, eksploatacja z\u0142\u00f3\u017c, mechanika przemieszcze\u0144 g\u00f3rotworu, technologia chemiczna\n\nNota biograficzna\n\nUrodzi\u0142 si\u0119 24 lutego 1891\u00a0roku w\u00a0Bia\u0142ymstoku. Zmar\u0142 18 listopada 1958\u00a0roku w\u00a0Krakowie, tam te\u017c pochowany w\u00a0Alei Zas\u0142u\u017conych Cmentarza Rakowickiego.\n\nStudia g\u00f3rnicze w\u00a0Instytucie G\u00f3rniczym w\u00a0Petersburgu, in\u017cynierskie w\u00a0Szkole Politechnicznej we Lwowie i\u00a0w\u00a0Politechnice Warszawskiej, studia geologiczno-g\u00f3rnicze w\u00a0Akademii G\u00f3rniczej w\u00a0Krakowie.\n\nW\u00a0Akademii G\u00f3rniczej od 1924 roku, asystent i\u00a0docent \nWydzia\u0142u G\u00f3rniczego\n Akademii G\u00f3rniczej, po przewodzie habilitacyjnym w\u00a01930\u00a0roku zosta\u0142 mianowany profesorem nadzwyczajnym, a w 1937 roku zosta\u0142 profesorem zwyczajnym. Kierownik Zak\u0142adu G\u00f3rnictwa I i\u00a0Przer\u00f3bki Mechanicznej (1930\u20131945), dziekan Wydzia\u0142u G\u00f3rniczego  - 1936\u20131939, kierownik Katedry Aerologii i\u00a0Hydromechaniki G\u00f3rniczej (1945\u20131958). \nW\u00a01928\u00a0roku zapocz\u0105tkowa\u0142 list\u0119 doktor\u00f3w AG (pierwszy w\u00a0Polsce stopie\u0144 doktora nauk technicznych z\u00a0zakresu g\u00f3rnictwa). \n\nW\u00a0listopadzie 1939\u00a0roku wraz z\u00a0profesorami UJ i\u00a0AG uwi\u0119ziony w\u00a0obozach koncentracyjnych w\u00a0Sachsenhausen i\u00a0Oranienburgu. W lutym 1940 roku zosta\u0142 zwolniony i powr\u00f3ci\u0142 do Krakowa, gdzie w nowo utworzonej Pa\u0144stwowej Szkole Technicznej G\u00f3rniczo-Hutniczo-Mierniczej prowadzi\u0142 wyk\u0142ady z zakresu g\u00f3rnictwa i przer\u00f3bki mechanicznej. \n\nPo wyzwoleniu Krakowa bra\u0142 udzia\u0142 w reaktywowaniu Wydzia\u0142u G\u00f3rniczego AG oraz w\u0142\u0105czy\u0142 si\u0119 w odbudow\u0119 zniszczonego przemys\u0142u w\u0119glowego. W tym czasie r\u00f3wnolegle pe\u0142ni\u0142 kilka funkcji. W okresie 1945-1948 by\u0142 dziekanem Wydzia\u0142u G\u00f3rniczego, kierownikiem zak\u0142adu G\u00f3rnictwa I i Przer\u00f3bki Mechanicznej (od 1952 roku Katedry Aerologii i Hydromechaniki G\u00f3rniczej, doradc\u0105 naukowym w Centralnym Zarz\u0105dzie Przemys\u0142u W\u0119glowego oraz cz\u0142onkiem Rady Naukowej Instytutu Naukowo-Badawczego Przemys\u0142u W\u0119glowego i przewodnicz\u0105cym komitet\u00f3w naukowych Zak\u0142adu G\u00f3rnictwa i Zak\u0142adu Przer\u00f3bki Mechanicznej tego\u017c Instytutu.\n\nW roku akademickim 1947/1948 pe\u0142ni\u0142 obowi\u0105zki Dziekana Wydzia\u0142u Geologiczno-Mierniczego.\n\nW 1953 roku obchodzi\u0142 25-lecie pracy. Uroczysto\u015bci jubileuszowe odby\u0142y si\u0119 w AGH, a wzi\u0119\u0142o w nich udzia\u0142 grono przedstawicieli nauki oraz g\u00f3rnictwa polskiego i \u015bwiatowego.\nW 1956 roku zosta\u0142 wybrany Rektorem Akademii G\u00f3rniczo-Hutniczej i funkcj\u0119 t\u0119 sprawowa\u0142 do ko\u0144ca \u017cycia.\n\nPracownik G\u0142\u00f3wnego Instytutu G\u00f3rnictwa w\u00a0Katowicach, kierownik Zak\u0142adu Mechaniki G\u00f3rotworu PAN (1952\u20131958). Stworzy\u0142 oryginaln\u0105 polsk\u0105 szko\u0142\u0119 in\u017cynier\u00f3w g\u00f3rniczych, zwan\u0105 szko\u0142\u0105 Budryka. By\u0142 przewodnicz\u0105cym Komitetu Naukowego G\u00f3rniczo-Hutniczego Komitetu Porozumiewawczego, koordynuj\u0105cego dzia\u0142alno\u015b\u0107 PAU, TNW, ANT i\u00a0innych towarzystw naukowych (1938\u20131939).\n\nAutor ok. 120 prac, og\u0142oszonych drukiem w\u00a0j\u0119zyku polskim, francuskim i\u00a0niemieckim. Dotycz\u0105 one wszystkich dziedzin g\u00f3rnictwa i\u00a0przer\u00f3bki mechanicznej. Stworzy\u0142 naukowe podstawy nowych dzia\u0142\u00f3w w\u00a0g\u00f3rnictwie podziemnym: warunki bezpiecze\u0144stwa przeciwko zagro\u017ceniom geodynamicznym, gazowym i\u00a0wodnym.\n\nCz\u0142onek Akademii Nauk Technicznych, cz\u0142onek rzeczywisty PAN. Jego imi\u0119 otrzyma\u0142a kopalnia w\u00a0Ornontowicach. Cz\u0142onek Komisji Nauk Technicznych PAU (1950\u20131952), przewodnicz\u0105cy Komitetu G\u00f3rnictwa PAN (1952\u20131958).\n\nBudynek A-4 nosi imi\u0119 profesora Witolda Budryka, a na na pierwszym pi\u0119trze znajduje si\u0119 tablica po\u015bwi\u0119cona Jego pami\u0119ci.\n\nOdznaczenia i nagrody\n\nKrzy\u017c Komandorski Orderu Odrodzenia Polski\n, \nMedal 10-lecia Polski Ludowej\n, \nZ\u0142oty Krzy\u017c Zas\u0142ugi\n, Medal Zwyci\u0119stwa i Wolno\u015bci, Sztandar Pracy I klasy, Z\u0142ota Odznaka Honorowa NOT, Medal Br\u0105zowy \u201eZa d\u0142ugoletni\u0105 s\u0142u\u017cb\u0119\u201d, Z\u0142ota Odznaka Honorowa Miasta Krakowa, Nagrody pa\u0144stwowe I\u00a0i\u00a0II stopnia, tytu\u0142 \"Zas\u0142u\u017conego G\u00f3rnika Polski Ludowej\", Nagroda Naukowa Miasta Krakowa.\n\n\u0179r\u00f3d\u0142a do biogramu\n\nKsi\u0105\u017cki\n\n75-lecie pierwszego doktoratu w AGH - Witold Budryk. Red. S. Knothe. Krak\u00f3w 2003, s. 187, [foto] (Biblioteka Szko\u0142y Eksploatacji Podziemnej. Seria z Lampk\u0105 G\u00f3rnicz\u0105 nr 18)\n\nBiogramy uczonych polskich\u00a0: materia\u0142y o \u017cyciu i dzia\u0142alno\u015bci cz\u0142onk\u00f3w AU w Krakowie, TNW, PAU, PAN. Cz. 7\u00a0: Nauki o Ziemi i g\u00f3rnicze A-Z. Oprac. A. \u015ar\u00f3dka. Wroc\u0142aw 1992, s. 34-37, [foto]\n\nEncyklopedia Krakowa. Krak\u00f3w 2000, s. 91\n\nKonieczna E.: Postaci AGH we wspomnieniach i anegdotach. Krak\u00f3w 2008, s. 25-28, [foto]\n\nKsi\u0119ga wychowank\u00f3w i wychowawc\u00f3w Akademii G\u00f3rniczej w Krakowie (1919-1949). Oprac. J. Sulima-Samuj\u0142\u0142o. Krak\u00f3w 1979, s. 22\n\nKto jest kim w ceramice\u00a0: 50 lecie Wydzia\u0142u In\u017cynierii Materia\u0142owej i Ceramiki\u00a0: 1949-1999. [AGH]. Krak\u00f3w 1999, s. 9, [foto]\n\nMateria\u0142y Informacyjne [nr 4]. Komisja Propagandowa Komitetu Obchodu 50-lecia AGH. Krak\u00f3w 1969, s. 71-73\n\nNon omnis moriar\u2026\u00a0: groby profesor\u00f3w AGH Cmentarz Rakowicki. [Z. 1]. Oprac. H. Sie\u0144ski. Krak\u00f3w 2018, s. 15-16, [foto]\n\nNon omnis moriar\u2026\u00a0: groby Rektor\u00f3w Akademii G\u00f3rniczej i Akademii G\u00f3rniczo-Hutniczej. Z. 4 - 2021. Oprac. H. Sie\u0144ski. Krak\u00f3w 2021, s. 105-114, [foto]\n\nPaczy\u0144ska I.: Aktion gegen Universit\u00e4ts-Professoren (Krak\u00f3w, 6 listopada 1939 roku) i okupacyjne losy aresztowanych. Krak\u00f3w 2019, s. 206-848\n\nRys historyczny Wydzia\u0142u Geodezji G\u00f3rniczej i In\u017cynierii \u015arodowiska. [Red. Z. Niedojad\u0142o et al.]. Krak\u00f3w 2001, s. 29-31, 32-53\n\n[Sk\u0142ad Osobowy Akademii G\u00f3rniczej \u2026 1935/36]. Krak\u00f3w 1935, s. 25\n\n[Sk\u0142ad Osobowy Akademii G\u00f3rniczej \u2026 1936/37]. Krak\u00f3w 1936, s. 27-28\n\n[Sk\u0142ad Osobowy Akademii G\u00f3rniczej \u2026 1937/38]. Krak\u00f3w 1937, s. 26\n\n[Sk\u0142ad Osobowy Akademii G\u00f3rniczej \u2026 1938/39]. Krak\u00f3w 1938, s. 29\n\n[Sk\u0142ad Osobowy Akademii G\u00f3rniczej \u2026 1946/47]. Krak\u00f3w 1946, s. 13-14\n\n[Sk\u0142ad Osobowy Akademii G\u00f3rniczej \u2026 1947/48]. Krak\u00f3w 1947, s. 3, 6, 29, 37\n\nS\u0142ownik biograficzny technik\u00f3w polskich. Z. 13. Red. Z. Skoczy\u0144ski. Warszawa 2002, s. 36-39\n\nS\u0142ownik polskich pionier\u00f3w techniki. Pod red. B. Or\u0142owskiego. Katowice 1986, s. 34\n\n\u015ar\u00f3dka A.: Uczeni polscy XIX-XX stulecia. T. 1\u00a0: A-G. Warszawa 1994, s. 220-222, [foto]\n\nWac\u0142awik J.: Kronika Wydzia\u0142u G\u00f3rniczego 1919-1999. Krak\u00f3w 1999, s. 112\n\nWielka Ksi\u0119ga 85-lecia Akademii G\u00f3rniczo-Hutniczej. [Oprac.] zesp\u00f3\u0142 aut. K. Piko\u0144 (red. naczelny), A. Soko\u0142owska (dyrektor projektu), K. Piko\u0144. Gliwice 2004, s. 43, [foto]\n\nWyrok na Uniwersytet Jagiello\u0144ski 6 listopada 1939. Pod red. L. Hajdukiewicza. Krak\u00f3w 1989, s. 274-275, [foto]\n\nZ dziej\u00f3w Akademii G\u00f3rniczo-Hutniczej w Krakowie w latach 1919-1967. Oprac. J. Sulima-Samuj\u0142\u0142o oraz zesp\u00f3\u0142 aut. Krak\u00f3w 1970, s. 620 (Wydawnictwa Jubileuszowe 1919-1969)\n\n\u017byciorysy profesor\u00f3w i asystent\u00f3w Akademii G\u00f3rniczo-Hutniczej w Krakowie (1919-1964). Red. M. Odlanicki-Poczobutt. Krak\u00f3w 1965, s. 31-36, [foto] (Zeszyty Naukowe / Akademia G\u00f3rniczo- Hutnicza w Krakowie\u00a0; nr 41, z. spec. 4)\n\nArtyku\u0142y\n\nAresztowani podczas aktion gegen Universit\u00e4ts-Professoren 6 listopada 1939 roku\u00a0: aresztowani naukowcy Wydzia\u0142u G\u00f3rniczego Akademii G\u00f3rniczej. \nAlma Mater\n 2019, numer specjalny 212, s. 32, [foto]\n\nAresztowani podczas aktion gegen Universit\u00e4ts-Professoren 6 listopada 1939 roku\u00a0: aresztowani naukowcy Wydzia\u0142u G\u00f3rniczego Akademii G\u00f3rniczej. \nAlma Mater\n 2021, nr 227, s. 64, [foto]\n\nBolewski A.: Antagonizmy profesorskie. \nBiuletyn Informacyjny Pracownik\u00f3w AGH\n 1995, nr 18, s. 23\n\nBolewski A.: Osi\u0105gni\u0119cia Akademii G\u00f3rniczej w Krakowie w okresie 1919-1939\u00a0: z kart historii. \nBiuletyn Informacyjny Pracownik\u00f3w AGH\n 1994 nr 6-7, s. 5-8\n\nBolewski A.: Witold Budryk. \nPrzegl\u0105d Geologiczny\n 1959, nr 2, s. 91-92\n\nBolewski A.: Z kart historii AGH. \nBiuletyn Informacyjny Pracownik\u00f3w AGH\n 1995, nr 15, s. 12\n\nBudryk \u017cyj\u0105cy\u00a0: poczet zas\u0142u\u017conych profesor\u00f3w. \nBiuletyn Informacyjny\n 1968, nr 1, s. 4.1-4.4\n\nGo\u0142\u0105b S.: O pewnym wzorze Budryka w teorii pobierania pr\u00f3b. \nZeszyty Naukowe AGH\n\u00a0; nr 25. [Seria] \nG\u00f3rnictwo\n 1954, z. 6, s. 21-26\n\nJahoda K.: Krakowscy G\u00f3rnicy. \nPrzegl\u0105d G\u00f3rniczy\n 1990, nr 5, s. 20-23, [foto]\n\nKowalczyk Z.: Dzia\u0142alno\u015b\u0107 naukowa Profesora Akademii G\u00f3rniczo-Hutniczej dr in\u017c. Witolda Budryka. \nZeszyty Naukowe AGH\n\u00a0; nr 2. [Seria] \nG\u00f3rnictwo\n 1954, z. 2, s. 5-9, [foto po s. 2]\n\nLesicki W.: Jubileusz wybitnego uczonego. \nNasze Sprawy\n 1953, nr 5, s. 1, [foto]\n\nLitwiniszyn J.:  Witold Budryk\u00a0: sylwetki naukowe cz\u0142onk\u00f3w PAN. \nNauka Polska\n 1958, nr 3, s. 131-134, [foto]\n\nPoborski J.: Wspomnienia starego in\u017cyniera g\u00f3rniczego z dziej\u00f3w Akademii G\u00f3rniczo-Hutniczej w Krakowie\u00a0: reminiscencje pojubileuszowe... w oczach innych. \nBiuletyn Informacyjny Pracownik\u00f3w AGH\n 1994, nr 8-9, s. 24-26\n\nPoczet Rektor\u00f3w AGH\u00a0: lata [1919-2013]\u00a0: Witold Budryk (1891-1958), 1956/57-1957/58. \nBiuletyn AGH\n 2013 wyd. spec. z okazji 100-lecia powo\u0142ania Akademii G\u00f3rniczej, s. 14, [foto]\n\nProf. dr in\u017c. Witold Budryk. \nWektor\n 1958, nr 17, s. 6, [foto]\n\nProf. dr in\u017c. Witold Budryk\u00a0: [nekr. oraz spis publikacji]. \nRudy \u017belaza\n 1958, nr 10/11, s. 22-26\n\n\"Salamandra\" - pami\u0119ci Koleg\u00f3w G\u00f3rnik\u00f3w. \nPrzegl\u0105d G\u00f3rniczy\n 1986, T. 42, nr 11-12, s. 390\n\nSa\u0142ustowicz A.: \u017bycie i dzia\u0142alno\u015b\u0107 naukowa profesora doktora in\u017cyniera Witolda Budryka. \nZeszyty Naukowe AGH\n\u00a0; nr 25. [Seria] \nG\u00f3rnictwo\n 1959, z. 6, s. 5-20, [foto po s. 2]\n\nSie\u0144ski H.: Profesor Witold Budryk\u00a0: tablice - pami\u0119\u0107 wiecznie \u017cywa - cz\u0119\u015b\u0107 32. \nBiuletyn AGH\n 2016, nr 98, s. 21-23, [foto]\n\nSie\u0144ski H.: Witold Budryk - Rektor w latach 1956-1958\u00a0: Poczet rektor\u00f3w Akademii G\u00f3rniczej i Akademii G\u00f3rniczo-Hutniczej - cz\u0119\u015b\u0107 11. Biuletyn AGH 2021, nr 164, s. 29-32, [foto]\n\nTomczyk M.: 75. rocznica \"Sonderaktion Krakau\". \nBiuletyn AGH\n 2014, nr 83, s. 8-9, [foto]\n\n\u017babicki W.: Uroczysto\u015b\u0107 jubileuszowa 25-lecia pracy prof. dr in\u017c. Witolda Budryka w Akademii G\u00f3rniczo-Hutniczej. \nZeszyty Naukowe AGH\n\u00a0; nr 3. [Seria] \nG\u00f3rnictwo\n 1954, z. 2, s. 195-198\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Witold_Budryk&oldid=84656\n\u201d\n\nKategoria\n: \nBiogramy", "metadata": {"url": "https://historia.agh.edu.pl/mediawiki/index.php?title=Witold_Budryk&oldid=84656", "title": "Witold Budryk \u2013 Historia AGH", "depth": 3, "duplicate": false, "content_hash": "0ea59cfd000ec9cfbc26ef506a075485", "word_count": 1471, "headings": [{"level": 1, "text": "Witold Budryk"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}]}}