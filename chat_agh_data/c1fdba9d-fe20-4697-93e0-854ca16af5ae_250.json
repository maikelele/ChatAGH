{"content": "#  Wydzia\u0142 In\u017cynierii Materia\u0142owej i Ceramiki AGH -- Wydzia\u0142 In\u017cynierii Materia\u0142owej i Ceramiki AGH \n\nURL: https://ceramika.agh.edu.pl/studenci/praktyki\nCrawled: 2025-03-19 21:33:03\n\nPrzejd\u017a do tre\u015bci\n\nPrzejd\u017a do stopki\n\n Praktyki studenckie \n\nPraktyka studencka stanowi obowi\u0105zkow\u0105 cz\u0119\u015b\u0107 programu studi\u00f3w.\n\nAktualne regulacje dotycz\u0105ce\u00a0zasady odbywania praktyk w AGH znajduj\u0105 si\u0119 w \nZarz\u0105dzeniu Rektora nr 94/2023\n.\n\nSzczeg\u00f3\u0142y dotycz\u0105ce praktyki na Wydziale In\u017cynierii Materia\u0142owej i Ceramiki mo\u017cna znale\u017a\u0107 w\n\nsylabusie\n.\n\nOpiekunowie praktyk\u00a0na Wydziale In\u017cynierii Materia\u0142owej i Ceramiki AGH\n\nTerminy konsultacji z opiekunami praktyk ustalane s\u0105 indywidualnie po uprzednim kontakcie e-mailowym.\n\nRealizacja praktyk\n\nWykaz firm i instytucji, w kt\u00f3rych mo\u017cna b\u0119dzie zrealizowa\u0107 praktyk\u0119 b\u0119dzie dost\u0119pny u opiekun\u00f3w praktyk. Ponadto w Centrum Karier istnieje baza firm z r\u00f3\u017cnych bran\u017c, kt\u00f3re zatrudniaj\u0105 student\u00f3w i absolwent\u00f3w AGH. Z aktualnie dost\u0119pnymi ofertami mo\u017cna zapozna\u0107 si\u0119 na \nCentrum Karier JobTeaser\n.\u00a0\n\nW \u015bwietle obowi\u0105zuj\u0105cego Zarz\u0105dzenia Rektora AGH podstaw\u0105 do zaliczenia praktyki mo\u017ce by\u0107 r\u00f3wnie\u017c praca (lub wolontariat). Warunki mo\u017cliwo\u015bci zaliczenia praktyki w oparciu o sta\u017c/ prac\u0119/wolontariat opisane s\u0105 w Zarz\u0105dzeniu Rektora AGH (\u00a73 pkt 17). Nale\u017cy pami\u0119ta\u0107, \u017ce ka\u017cdy przypadek musi by\u0107 rozpatrzony indywidualnie przez opiekuna praktyk. W przypadkach nieuregulowanych nale\u017cy w pierwszej kolejno\u015bci skontaktowa\u0107 si\u0119 z opiekunem praktyk.\n\nPo zako\u0144czeniu praktyk nale\u017cy przygotowa\u0107 oraz z\u0142o\u017cy\u0107 do opiekuna praktyk sprawozdanie.\n\nUbezpieczenie\n\nNa Wydziale In\u017cynierii Materia\u0142owej i Ceramiki bezwzgl\u0119dnie zalecane jest posiadanie przez studenta ubezpieczenia od nast\u0119pstw nieszcz\u0119\u015bliwych wypadk\u00f3w lub polisy odpowiedzialno\u015bci cywilnej, kt\u00f3r\u0105 nale\u017cy wykupi\u0107 we w\u0142asnym zakresie. Posiadanie takiego ubezpieczenie niejednokrotnie jest wymagane przez firmy, w kt\u00f3rych studenci b\u0119d\u0105 odbywali praktyki przemys\u0142owe.\n\nNa AGH studenci mog\u0105 skorzysta\u0107 z oferty dost\u0119pnej na stronie \nUczelnianej Rady Samorz\u0105du Student\u00f3w AGH\n.\n\nStudiuj\u0105c na Wydziale In\u017cynierii Materia\u0142owej i Ceramiki AGH dost\u0119pna jest mo\u017cliwo\u015b\u0107 korzystania z wyjazd\u00f3w edukacyjnych. Pragniemy wspiera\u0107 rozw\u00f3j naukowy i zawodowy, oferuj\u0105c unikalne do\u015bwiadczenia w zak\u0142adach przemys\u0142owych. Bardzo cz\u0119sto te wycieczki s\u0105 w dofinansowane przez Partner\u00f3w Wydzia\u0142u. Wyjazdy studyjne do zak\u0142ad\u00f3w przemys\u0142owych, umo\u017cliwiaj\u0105 zapoznanie si\u0119 z nowoczesnymi technologiami i procesami produkcyjnymi.\n\nTo r\u00f3wnie\u017c doskona\u0142a okazja do nawi\u0105zania kontakt\u00f3w z profesjonalistami z bran\u017cy i zrozumienia reali\u00f3w pracy w przemy\u015ble.\n\nWyjazdy Zagraniczne:\n\nProgramy Erasmus+:\n\nUmo\u017cliwiamy udzia\u0142 w programach wymiany studenckiej, takich jak Erasmus+, kt\u00f3re oferuj\u0105 semestralne lub roczne pobyty na uczelniach partnerskich w Europie.\n\nTo szansa na poznanie nowych kultur, nauk\u0119 j\u0119zyk\u00f3w obcych i rozwijanie mi\u0119dzynarodowej sieci kontakt\u00f3w.\n\nMi\u0119dzynarodowe Praktyki i Sta\u017ce:\n\nWsp\u00f3\u0142pracujemy z globalnymi firmami i instytucjami badawczymi, oferuj\u0105c praktyki i sta\u017ce na ca\u0142ym \u015bwiecie.\n\nDzi\u0119ki temu mo\u017cecie zdoby\u0107 cenne do\u015bwiadczenie w mi\u0119dzynarodowym \u015brodowisku i zapozna\u0107 si\u0119 z najnowszymi osi\u0105gni\u0119ciami technologicznymi.\n\nKonferencje i Sympozja:\n\nZach\u0119camy do udzia\u0142u w mi\u0119dzynarodowych konferencjach i sympozjach, gdzie mo\u017cecie prezentowa\u0107 wyniki swoich bada\u0144, nawi\u0105zywa\u0107 kontakty z naukowcami z ca\u0142ego \u015bwiata i czerpa\u0107 inspiracj\u0119 z najnowszych trend\u00f3w w in\u017cynierii materia\u0142owej i ceramice.\n\nJeste\u015bmy przekonani, \u017ce uczestnictwo w tych programach wyjazdowych przyczyni si\u0119 do wszechstronnego rozwoju i pomo\u017ce w budowaniu przysz\u0142ej kariery zawodowej. Zach\u0119camy do regularnego \u015bledzenia og\u0142osze\u0144 na stronie Wydzia\u0142u oraz do kontaktu z Biurem Wsp\u00f3\u0142pracy Mi\u0119dzynarodowej AGH, gdzie uzyskacie szczeg\u00f3\u0142owe informacje na temat dost\u0119pnych program\u00f3w i procedur aplikacyjnych.\n\nStopka\n\nKana\u0142 WIMiC AGH w serwisie YouTube\nFanpage WIMiC AGH w serwisie Facebook\">\nFanpage AGH w serwisie Linkedin\">\nKana\u0142 AGH w serwisie Twitter\">\nFanpage WIMiC AGH w serwisie Instagram\">\nFanpage AGH w serwisie Tiktok\">\n\n \u00a9 2023 Wydzia\u0142 In\u017cynierii Materia\u0142owej i Ceramiki\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://ceramika.agh.edu.pl/studenci/praktyki", "title": " Wydzia\u0142 In\u017cynierii Materia\u0142owej i Ceramiki AGH -- Wydzia\u0142 In\u017cynierii Materia\u0142owej i Ceramiki AGH ", "depth": 3, "duplicate": false, "content_hash": "ffea59a87a27ab1151111c8eb84f6be3", "word_count": 510, "headings": [{"level": 1, "text": "Praktyki studenckie"}, {"level": 1, "text": "Opiekunowie praktyk\u00a0na Wydziale In\u017cynierii Materia\u0142owej i Ceramiki AGH"}, {"level": 3, "text": "Realizacja praktyk"}, {"level": 4, "text": "Po zako\u0144czeniu praktyk nale\u017cy przygotowa\u0107 oraz z\u0142o\u017cy\u0107 do opiekuna praktyk sprawozdanie."}, {"level": 3, "text": "Ubezpieczenie"}, {"level": 2, "text": "Stopka"}]}}