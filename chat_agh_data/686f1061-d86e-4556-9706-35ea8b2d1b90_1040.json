{"content": "# Micha\u0142 Kazimierz Heller \u2013 Historia AGH\n\nURL: https://historia.agh.edu.pl/wiki/Micha%C5%82_Kazimierz_Heller\nCrawled: 2025-03-19 21:09:43\n\nMicha\u0142 Kazimierz Heller\n\nZ Historia AGH\n\nMicha\u0142 Kazimierz Heller\n\nNazwisko\n\nHeller\n\nImi\u0119 / imiona\n\nMicha\u0142 Kazimierz\n\nTytu\u0142y / stanowiska\n\nKsi\u0105dz Prof. zw. dr hab.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n12 marca 1936\n\nMiejsce urodzenia\n\nTarn\u00f3w\n\nDyscyplina/specjalno\u015bci\n\nnauki filozoficzne\n, \nfilozofia przyrody\n, \nfizyka\n, \nkosmologia relatywistyczna\n, \nrelacja nauka-wiara\n\nRok przyznania doktoratu h.c. AGH\n\n1996\n\nPow\u00f3d przyznania doktoratu h.c. AGH\n\nza ukazanie istotnych zwi\u0105zk\u00f3w w\u00a0ludzkiej kulturze pomi\u0119dzy racjonalno\u015bci\u0105 typu naukowego a\u00a0my\u015bl\u0105 teologiczn\u0105 i\u00a0wiar\u0105, za osi\u0105gni\u0119cia w\u00a0kosmologii relatywistycznej i\u00a0badaniu jej podstaw matematycznych oraz za osi\u0105gni\u0119cia naukowo-filozoficzne i\u00a0popularyzatorskie na najwy\u017cszym poziomie \u015bwiatowym humanistycznych warto\u015bci nauki\n\nOdznaczenia i nagrody\n\nOrder Or\u0142a Bia\u0142ego\n, \nZ\u0142oty Krzy\u017c Zas\u0142ugi\n, \nKrzy\u017c Komandorski z Gwiazd\u0105 Orderu Odrodzenia Polski\n\nKsi\u0105dz Prof. zw. dr hab. \nMicha\u0142 Kazimierz Heller\n (1936\u2013)\n\nDyscyplina/specjalno\u015bci: nauki filozoficzne, filozofia przyrody, fizyka, kosmologia relatywistyczna, relacja nauka-wiara\n\nNota biograficzna\n\nUrodzi\u0142 si\u0119 12 marca 1936 roku w Tarnowie.\n\nJako dziecko zosta\u0142 wraz z rodzin\u0105 wywieziony na Syberi\u0119, powr\u00f3ci\u0142 w 1946 roku.\n\nW latach 1953-1959 odby\u0142 studia teologiczne w Seminarium Duchownym w Tarnowie. W 1959 roku uzyska\u0142 stopie\u0144 magistra teologii na Katolickim Uniwersytecie Lubelskim oraz przyj\u0105\u0142 \u015bwi\u0119cenia kap\u0142a\u0144skie. W 1960 roku rozpocz\u0105\u0142 kolejne studia na Wydziale Filozofii Chrze\u015bcija\u0144skiej KUL i w 1965 roku otrzyma\u0142 stopie\u0144 magistra filozofii.\n\nDoktorat uzyska\u0142 w 1966 roku (KUL). W 1969 roku uzyska\u0142 tytu\u0142 dr hab. (KUL), profesora nadzwyczajnego w 1985 roku, a profesora zwyczajnego w 1990 roku.\n\nOd 1972\u00a0roku pracowa\u0142 jako docent w Papieskiej Akademii Teologicznej w\u00a0Krakowie. Kierowa\u0142 Katedr\u0105 Filozofii Przyrody i\u00a0O\u015brodkiem Bada\u0144 Interdyscyplinarnych (OBI) na Wydziale Filozoficznym PAT (od 2009 roku Uniwersytet Papieski Jana Paw\u0142a II) w\u00a0Krakowie. Prowadzi\u0142 r\u00f3wnie\u017c wyk\u0142ady z\u00a0filozofii przyrody w\u00a0Instytucie Teologicznym w\u00a0Tarnowie, kt\u00f3rego by\u0142 rektorem od 1996\u00a0roku.\n\nPomys\u0142odawca, fundator i dyrektor Centrum Kopernika Bada\u0144 Interdyscyplinarnych w Krakowie, pod kt\u00f3rego auspicjami dzia\u0142a Copernicus Center Press.\n\nW fizyce teoretycznej pracowa\u0142 m.in. nad zasad\u0105 Macha, problemem osobliwo\u015bci czasoprzestrzennych oraz zastosowaniem geometrii nieprzemiennej do tych problem\u00f3w i do kwantowania grawitacji. W filozofii jest badaczem jej historycznych zwi\u0105zk\u00f3w z fizyk\u0105, obro\u0144c\u0105 platonizmu matematycznego, matematycznej struktury \u015bwiata, realizmu poznawczego i filozofii w nauce \u2013 b\u0119d\u0105cej w \u017cywym kontakcie z naukami szczeg\u00f3\u0142owymi. Uwa\u017ca, \u017ce nauka i religia bywaj\u0105, ale nie musz\u0105 by\u0107 w konflikcie.\n\nJest autorem lub wsp\u00f3\u0142autorem ponad 100 artyku\u0142\u00f3w fizycznych, ponadto artyku\u0142\u00f3w popularnofizycznych i historycznych oraz filozoficznych i teologicznych, a tak\u017ce kilkudziesi\u0119ciu ksi\u0105\u017cek. \n\nCz\u0142onek stowarzyszony Watyka\u0144skiego Obserwatorium Astronomicznego w\u00a0Castel Gandolfo (od 1981 roku), cz\u0142onek zwyczajny Papieskiej Akademii Nauk w\u00a0Rzymie (od 1991 roku), Europejskiego Towarzystwa Fizycznego, Mi\u0119dzynarodowej Unii Astronomicznej, International Society for General Relativity and Gravitation, International Society for the Study of Time, International Society for Science and Religion, Center for Theology and Natural Sciences (Berkeley); ponadto: Polskiej Akademii Umiej\u0119tno\u015bci, Polskiego Towarzystwa Astronomicznego, Polskiego Towarzystwa Fizycznego, Polskiego Towarzystwa Teologicznego i innych.\n\nOdznaczenia i nagrody\n\nOrder Or\u0142a Bia\u0142ego\n, \nZ\u0142oty Krzy\u017c Zas\u0142ugi\n, \nKrzy\u017c Komandorski z Gwiazd\u0105 Orderu Odrodzenia Polski\n. Pierwszy polski laureat Nagrody Templetona (2008), przyznawanej za  pokonywanie barier mi\u0119dzy nauk\u0105 i religi\u0105. Nagroda Prezesa Rady Ministr\u00f3w za wybitny dorobek oraz osi\u0105gni\u0119cia naukowe. Laureat Medalu Miasta Tarnowa (1996), Honorowy Obywatel Miasta Tarnowa (2008), Honorowy Obywatel Miasta Ropczyce (2010), Ma\u0142opolanin Roku (2008), laureat Srebrnego Medalu Honorowego za Zas\u0142ugi dla Wojew\u00f3dztwa Ma\u0142opolskiego (2011). Laureat Nagrody Specjalnej w konkursie Popularyzatora Nauki od PAP i MNiSW za ca\u0142okszta\u0142t dzia\u0142alno\u015bci (2014), Nagrody im. ksi\u0119dza J\u00f3zefa Tischnera (2010), Medalu \u015bw. Jerzego (2013), nadawanego przez \"Tygodnik Powszechny\"), Orderu Ecce Homo (2014) i inne. Doktor honoris causa: AGH (1996), Uniwersytetu Kardyna\u0142a Stefana Wyszy\u0144skiego w Warszawie (2009), Uniwersytetu Przyrodniczego w Poznaniu (2010), Politechniki Warszawskiej (2012), Uniwersytetu Jagiello\u0144skiego (2012), Uniwersytetu Przyrodniczego w Lublinie (2014), Uniwersytetu \u015al\u0105skiego w Katowicach (2015), Uniwersytetu Papieskiego Jana Paw\u0142a II w Krakowie (2016).\n\n\u0179r\u00f3d\u0142a do biogramu\n\nKsi\u0105\u017cki\n\nKronika Wydzia\u0142u Fizyki i Techniki J\u0105drowej Akademii G\u00f3rniczo-Hutniczej 1991-2000. Oprac. B. Dziunikowski, A. Kreft, A. Zi\u0119ba. Krak\u00f3w 2009, s. 137-143, [foto]\n\nKto jest kim w ceramice\u00a0: 50 lecie Wydzia\u0142u In\u017cynierii Materia\u0142owej i Ceramiki\u00a0: 1949-1999. [AGH]. Krak\u00f3w 1999, s. 58, [foto]\n\nMacek W. M.: Teologia nauki wed\u0142ug ksi\u0119dza Micha\u0142a Hellera. Warszawa 2014\n\nMichael Heller\u00a0: doctor honoris causa Universitatis Studiorum Naturalium Posnaniensis. Pozna\u0144 2010\n\nOblicza racjonalno\u015bci\u00a0: wok\u00f3\u0142 my\u015bli Micha\u0142a Hellera. Red. B. Bro\u017cek, J. M\u0105czka, W. P. Grygiel, M. L. Hohol. Krak\u00f3w 2011\n\nPrzestrzenie ksi\u0119dza Cogito\u00a0: ksi\u0119dzu Micha\u0142owi Hellerowi w sze\u015b\u0107dziesi\u0105t\u0105 rocznic\u0119 urodzin. Red. S. Wszo\u0142ek. Tarn\u00f3w 1996\n\nUlmer A.: Doktorzy honoris causa Politechniki Warszawskiej. Warszawa 2015, s. 225-228, [foto]\n\nWsp\u00f3\u0142cze\u015bni uczeni polscy\u00a0: s\u0142ownik biograficzny. T. 5\u00a0: suplement A - \u017b. Red. nauk. J. Kapu\u015bcik. Warszawa 2006, s. 342, [foto]\n\nArtyku\u0142y\n\nKrokos J.: Ksi\u0105dz Profesor Micha\u0142 Heller doktorem honoris causa UKSW. \nStudia Philosophiae Christianae\n 2010, R. 46, nr 1, s. 9-12\n\nNowy M.: Pi\u0119kna przygoda. \nForum Akademickie\n 2008, R. 15, nr 5, s. 24-26, [foto]\n\n[\nProtok\u00f3\u0142 z Posiedzenia Senatu AGH\n... 27.03.1996], s. 1, 9\n\n[Sulima Z.]: Ks. prof. Micha\u0142 Heller. Czy fizyka jest nauk\u0105 humanistyczn\u0105? \nBiuletyn Informacyjny Pracownik\u00f3w AGH\n 1996, nr 29, s. [1] ok\u0142., 9-11, [foto]\n\nWszo\u0142ek S.: Ksi\u0105dz profesor Micha\u0142 Heller\u00a0: \u017cycie i filozofia. \nAnalecta Cracoviensia\n 2001, t. 33, s. IX-XX\n\nWykaz publikacji Ksi\u0119dza Profesora Micha\u0142a Hellera. \nAnalecta Cracoviensia\n 2001, t. 33, s. XXXIII-LXXIV\n\nZ\u0142oty Medal Plus Ratio Quam Vis dla ksi\u0119dza prof. Micha\u0142a Hellera. \nAlma Mater\n 2016, nr 184-185, s. 38-39, [foto]\n\nInne\n\nNa podstawie materia\u0142\u00f3w Muzeum Historii AGH\n\nTrumbull Ch.: Micha\u0142 Heller\u00a0: Polish priest and mathematical cosmologist [online] [przegl\u0105dany 12.12.2017]. Dost\u0119pny w: \nhttps://www.britannica.com/biography/Michal-Heller\n\nstan na dzie\u0144 27.01.2023\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Micha\u0142_Kazimierz_Heller&oldid=75365\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/wiki/Micha%C5%82_Kazimierz_Heller", "title": "Micha\u0142 Kazimierz Heller \u2013 Historia AGH", "depth": 2, "duplicate": false, "content_hash": "1a5a93083096deee186d88f260b15e6b", "word_count": 897, "headings": [{"level": 1, "text": "Micha\u0142 Kazimierz Heller"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}