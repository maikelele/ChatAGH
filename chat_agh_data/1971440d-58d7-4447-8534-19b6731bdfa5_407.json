{"content": "#  Identyfikatory autora -- Biblioteka G\u0142\u00f3wna AGH \n\nURL: https://bg.agh.edu.pl/nauka/identyfikatory-autora\nCrawled: 2025-03-19 22:38:49\n\nPrzejd\u017a do tre\u015bci\n\nPrzejd\u017a do stopki\n\n Identyfikatory autora \n\nIdentyfikatory s\u0105 cz\u0119\u015bci\u0105 profilu autora w bazach danych. Eliminuj\u0105 problem b\u0142\u0119dnego przypisania publikacji, pozwalaj\u0105 przyporz\u0105dkowa\u0107 warianty zapisu nazwiska, imion i inicja\u0142\u00f3w autora do jednego konta oraz zamie\u015bci\u0107 i na bie\u017c\u0105co aktualizowa\u0107 wykaz publikacji. Daje to mo\u017cliwo\u015b\u0107 podgl\u0105du wska\u017anik\u00f3w bibliometrycznych oraz kszta\u0142towania naukowego portfolio i prezentacji osi\u0105gni\u0119\u0107 naukowych.\n\n ORCID \n\nORCID\n (ang. \nOpen Researcher and Contributor ID\n) jednoznacznie identyfikuje naukowca w \u015brodowisku elektronicznych zasob\u00f3w informacji. Identyfikator sk\u0142ada si\u0119 z 16 cyfr podzielonych na cz\u0119\u015bci dywizami. W profilu autora znajduje si\u0119 kr\u00f3tki opis naukowca (biografia, s\u0142owa kluczowe, strona internetowa autora lub instytucji, identyfikatory w innych systemach) oraz wykaz publikacji, projekt\u00f3w i grant\u00f3w. Rejestracja w systemie ORCID jest bezp\u0142atna.\n\nORCID jest wykorzystywany m.in. przy rejestracji i wysy\u0142aniu artyku\u0142\u00f3w naukowych do wiod\u0105cych wydawc\u00f3w (np. IEEE, Wiley, Springer), przy identyfikacji autor\u00f3w sk\u0142adaj\u0105cych wnioski grantowe (np. w programie Horyzont 2020) oraz jako narz\u0119dzie pozwalaj\u0105ce na promocj\u0119 swojego dorobku naukowego lub zapoznanie si\u0119 z dorobkiem naukowym innego autora.\n\nRejestracja w systemie ORCID:\n\nwejd\u017a na stron\u0119 \nORCID\n\u00a0i wybierz zak\u0142adk\u0119 \n\"Sign in/Register\",\n a nast\u0119pnie link \n\"Register now\"\n,\n\nwype\u0142nij pola oznaczone * i wybierz ustawienia widoczno\u015bci swojego profilu,\n\nkliknij link aktywacyjny wys\u0142any na Twoj\u0105 skrzynk\u0119 pocztow\u0105,\n\nuzupe\u0142nij swoje dane w ORCID i dodaj publikacje.\n\nJe\u017celi masz 2 profile w ORCID, mo\u017cesz zdezaktywowa\u0107 dodatkowy profil:\n\nzaloguj si\u0119 do swojego profilu g\u0142\u00f3wnego,\n\nwybierz zak\u0142adk\u0119 \n\"Acount settings\"\n u g\u00f3ry strony, a nast\u0119pnie opcj\u0119 \n\"Remove duplicate record\"\n,\n\npodaj dane logowania do profilu, kt\u00f3ry chcesz dezaktywowa\u0107,\n\nsprawd\u017a dane i potwierd\u017a dezaktywacj\u0119.\n\nPrzewodnik u\u017cytkownika\n\nJak przypisa\u0107 ORCID ID do osoby w PBN?\u00a0(film instrukta\u017cowy)\u00a0\n\nE. Kulczycki - ORCID - identyfikator, kt\u00f3ry ka\u017cdy naukowiec powinien mie\u0107\n\n Researcher Profile (Web of Science) \n\nProfil badacza (\nResearcher Profile\n) w \nWeb of Science\n pozwala jednoznacznie zidentyfikowa\u0107 autora, zgromadzi\u0107 w jednym miejscu informacje o publikacjach zarejestrowanych w \nWeb of Science\n oraz tych spoza WoS, na bie\u017c\u0105co \u015bledzi\u0107 swoje publikacje, wska\u017aniki cytowa\u0144, dorobek recenzencki i prace redakcyjne.\n\nProfile badaczy w Web of Science\n\nW kwietniu 2023 r. w \nWeb of Science\n zosta\u0142a wprowadzona us\u0142uga automatycznych aktualizacji profili, kt\u00f3re obejmuj\u0105:\n\nautomatyczne dodawanie publikacji z \nWeb of Science Core Collection\n i \nPreprint Citation Index\n do profilu badacza,\n\npowiadomienia e-mail o aktualizacjach wraz z linkami do \u0142atwego zarz\u0105dzania publikacjami.\n\nAby otrzymywa\u0107 automatyczne aktualizacje:\n\ntrzeba mie\u0107 w swoim profilu co najmniej jedn\u0105 publikacj\u0119 z \nWeb of Science Core Collection\n,\n\nz automatycznych aktualizacji mo\u017cna zrezygnowa\u0107 w ustawieniach swojego profilu.\n\nKorekty rekord\u00f3w autor\u00f3w \u2014 skr\u00f3cony przewodnik\n\n Scopus Author ID \n\nJest identyfikatorem tworzonym automatycznie w bazie Scopus dla ka\u017cdego naukowca, kt\u00f3rego co najmniej dwie publikacje znajduj\u0105 si\u0119 w bazie.\n Ze wzgl\u0119du na zdarzaj\u0105ce si\u0119 pomy\u0142ki zalecamy sprawdzanie poprawno\u015bci informacji zawartych w profilu. Istnieje mo\u017cliwo\u015b\u0107 poprawienia danych (zapis nazwiska, afiliacja, b\u0142\u0119dnie podpi\u0119te publikacje), a tak\u017ce scalenia profili, kt\u00f3re dotycz\u0105 tego samego autora.\n\nAby po\u0142\u0105czy\u0107 sw\u00f3j profil \nScopus Author ID\n z identyfikatorem ORCID ID:\n\nwejd\u017a do bazy Scopus,\n\nznajd\u017a sw\u00f3j profil,\n\nwybierz link Connect to ORCID,\n\nzaloguj si\u0119 na swoje konto w ORCID i post\u0119puj zgodnie ze wskaz\u00f3wkami.\n\nStopka\n\nBiblioteka G\u0142\u00f3wna AGH wdra\u017ca system biblioteczny ALMA\nDofinansowano ze \u015brodk\u00f3w Ministra Kultury i Dziedzictwa Narodowego w ramach realizacji Narodowego Programu Rozwoju Czytelnictwa 2.0 na lata 2021\u20132025. \n\nBiblioteka G\u0142\u00f3wna Akademii G\u00f3rniczo-Hutniczej\nim. Stanis\u0142awa Staszica w Krakowie\nal. Mickiewicza 30, 30-059 Krak\u00f3w, pawilon U-1\ntel. +48 12 617 32 08\ne-mail: bgagh@bg.agh.edu.pl\n\nDost\u0119pno\u015b\u0107\nOchrona danych osobowych\nIntranet BG\nNewsletter BGinfo\nMapa strony\n\nFanpage BG AGH w serwisie Facebook\">\nFanpage AGH w serwisie Linkedin\">\nFanpage AGH w serwisie Instagram\">\nKana\u0142 BG AGH w serwisie YouTube\">\n\nBack", "metadata": {"url": "https://bg.agh.edu.pl/nauka/identyfikatory-autora", "title": " Identyfikatory autora -- Biblioteka G\u0142\u00f3wna AGH ", "depth": 3, "duplicate": false, "content_hash": "f6bcecae8ea00f41b9e0678e6d5ed57a", "word_count": 574, "headings": [{"level": 1, "text": "Identyfikatory autora"}, {"level": 2, "text": "Stopka"}]}}