{"content": "# Uroczysto\u015b\u0107 nadania tytu\u0142u Profesora Honorowego AGH prof. Andrzejowi \u0141\u0119dzkiemu oraz prof. Januszowi \u0141ukszy-- Serwis Akademii G\u00f3rniczo-Hutniczej \n\nURL: https://www.agh.edu.pl/wydarzenia/detail/s/uroczystosc-nadania-tytulu-profesora-honorowego-agh-prof-andrzejowi-ledzkiemu-oraz-prof-januszowi-lukszy\nCrawled: 2025-03-19 22:30:03\n\nPrzejd\u017a do tre\u015bci\n\nPrzejd\u017a do stopki\n\nWydarzenia w AGH\n\nWydarzenia w AGH\n\n fot. AGH \n\nUroczysto\u015b\u0107 nadania tytu\u0142u Profesora Honorowego AGH prof. Andrzejowi \u0141\u0119dzkiemu oraz prof. Januszowi \u0141ukszy\n\n Pobierz plik iCal \n\nDodaj do kalendarza Google\n\nDodaj do kalendarza Outlook\n\nDodaj do kalendarza Office 365\n\nDodaj do kalendarza Yahoo\n\n 28 pa\u017adziernika 2022 r. o godz. 12.00 w auli AGH odb\u0119dzie si\u0119 uroczysto\u015b\u0107 nadania tytu\u0142u Profesora Honorowego AGH dw\u00f3m wybitnym metalurgom: prof. Andrzejowi \u0141\u0119dzkiemu oraz prof. Januszowi \u0141ukszy. \n\n O wydarzeniu \n\nProgram uroczysto\u015bci*\n\n\u201eGaude Mater Polonia\u201d w wykonaniu ch\u00f3ru Zespo\u0142u Pie\u015bni i Ta\u0144ca AGH \u201eKrakus\u201d\n\nPrzem\u00f3wienie Rektora AGH prof. Jerzego Lisa\n\nWyst\u0105pienie Dziekana Wydzia\u0142u In\u017cynierii Metali i Informatyki Przemys\u0142owej prof. Agnieszki Kopii\n\nWyst\u0105pienia promotor\u00f3w\n\nWr\u0119czenie dyplom\u00f3w\n\nWyk\u0142ad Profesora Honorowego AGH prof. Andrzeja \u0141\u0119dzkiego\n\nWyk\u0142ad Profesora Honorowego AGH prof. Janusza \u0141ukszy\n\n\u201eGaudeamus igitur\u201d w wykonaniu ch\u00f3ru Zespo\u0142u Pie\u015bni i Ta\u0144ca AGH \u201eKrakus\u201d\n\n*\nudzia\u0142 mog\u0105 wzi\u0105\u0107 wy\u0142\u0105cznie osoby, kt\u00f3re otrzyma\u0142y zaproszenia i potwierdzi\u0142y uczestnictwo\n\nBiogram prof. Andrzeja \u0141\u0119dzkiego\n\nProfesor Andrzej \u0141\u0119dzki\n urodzi\u0142 si\u0119 w Krakowie. Uko\u0144czy\u0142 studia wy\u017csze na Wydziale Metalurgicznym Akademii G\u00f3rniczo-Hutniczej, uzyskuj\u0105c tytu\u0142 magistra in\u017cyniera metalurga, w specjalno\u015bci Metalurgia Sur\u00f3wki i Stali. W 1968 r. podj\u0105\u0142 prac\u0119 w Katedrze Metalurgii Sur\u00f3wki AGH w charakterze asystenta sta\u017cysty. Po uko\u0144czeniu rocznego sta\u017cu rozpocz\u0105\u0142 studia doktoranckie. Po przedstawieniu rozprawy dotycz\u0105cej podzia\u0142u krzemu pomi\u0119dzy \u017celazo a \u017cu\u017cel wielkopiecowy w warunkach r\u00f3wnowagi w ciek\u0142ych fazach uzyska\u0142 w 1972 r. stopie\u0144 doktora nauk technicznych. W tym samym roku zosta\u0142 zatrudniony jako adiunkt w Zak\u0142adzie Wielkopiecownictwa Instytutu Metalurgii AGH.\n\nW 1986 r. uzyska\u0142 stopie\u0144 doktora habilitowanego za opracowanie dotycz\u0105ce zjawisk obejmuj\u0105cych zachowanie si\u0119 tytanu w wielkim piecu. Dwa lata p\u00f3\u017aniej zosta\u0142 mianowany na stanowisko docenta w AGH. W roku 1992 zosta\u0142 mianowany na stanowisko profesora nadzwyczajnego AGH. Tytu\u0142 naukowy profesora uzyska\u0142 w roku 1996, a w roku 2001 zosta\u0142 mianowany na stanowisko profesora zwyczajnego w AGH.\n\nDzia\u0142alno\u015b\u0107 naukowa Profesora koncentrowa\u0142a si\u0119 na zagadnieniach: redukcji krzemu, manganu i tytanu w fazach ciek\u0142ych; redukcji spiek\u00f3w i grudek oraz ich struktury; w\u0142asno\u015bci fizycznych i chemicznych \u017cu\u017cli wielkopiecowych domieszkowanych TiO2; zachowania si\u0119 alkali\u00f3w w procesach spiekania i wielkopiecowym; w\u0142asno\u015bci fizycznych spiek\u00f3w wysokozasadowych i grudek; utylizacji odpad\u00f3w hutniczych; emisji gazowo-py\u0142owej w procesach hutnictwa \u017celaza; modelowania procesu wielkopiecowego; in\u017cynieri i w\u0142asno\u015bci materia\u0142\u00f3w w\u0119glowych domieszkowanych TiO2; proces\u00f3w wytapiania ciek\u0142ego \u017celaza i stali.\n\n\u0141\u0105cznie prof. \u0141\u0119dzki jest autorem lub wsp\u00f3\u0142autorem 230 publikacji naukowych, z czego 45 zagranicznych i 93 krajowych, jednej monografii, czterech podr\u0119cznik\u00f3w, pi\u0119ciu patent\u00f3w, 102 prac naukowo-badawczych i ekspertyz oraz 16 skutecznych wdro\u017ce\u0144 przemys\u0142owych. By\u0142 kierownikiem lub g\u0142\u00f3wnym wykonawc\u0105 pi\u0119ciu projekt\u00f3w celowych Komitetu Bada\u0144 Naukowych, a tak\u017ce wielu prac dla przemys\u0142u.\n\nBy\u0142 i nadal jest \u015bci\u015ble zwi\u0105zany z przemys\u0142em hutniczym. Pe\u0142ni\u0142 funkcje konsultanta prezes\u00f3w Huty Katowice SA oraz Huty im. T. Sendzimira SA, cz\u0142onka prezydium oraz przewodnicz\u0105cego sekcji w Komitecie Metalurgii PAN; by\u0142 te\u017c cz\u0142onkiem sekcji Metalurgia, Odlewnictwo i Przetw\u00f3rstwo Metali Komitetu Bada\u0144 Naukowych. W latach 2002\u20132004 by\u0142 wiceprzewodnicz\u0105cym Rady Nadzorczej Polskich Hut Stali SA.\n\nW latach 1991\u20131996 by\u0142 Prodziekanem Wydzia\u0142u Metalurgii i In\u017cynierii Materia\u0142owej. Od grudnia 1998 r. by\u0142 p.o. Prorektora AGH, od 1999 r. do 2002 r. Prorektorem ds. Og\u00f3lnych, a w latach 2002\u20132005 Prorektorem ds. Kszta\u0142cenia AGH.\n\nZa dzia\u0142alno\u015b\u0107 naukow\u0105, wdro\u017ceniow\u0105, dydaktyczn\u0105 i organizacyjn\u0105 otrzyma\u0142 wiele nagr\u00f3d, w tym nagrody Ministra Nauki, Szkolnictwa Wy\u017cszego i Techniki, nagrody Ministra Edukacji Narodowej oraz wielokrotnie nagrody Rektora AGH. Zosta\u0142 odznaczony Br\u0105zowym i Z\u0142otym Krzy\u017cem Zas\u0142ugi, a w 2001 r. Krzy\u017cem Kawalerskim Orderu Odrodzenia Polski. Posiada Z\u0142ot\u0105 Odznak\u0119 Miasta Krakowa i Medal Komisji Edukacji Narodowej.\n\nBiogram prof. Janusza \u0141ukszy\n\nProf. Janusz \u0141uksza\n zwi\u0105zany jest z AGH od 1969 r., kiedy uko\u0144czy\u0142 studia na Wydziale Metalurgicznym. Tytu\u0142 profesora nauk technicznych uzyska\u0142 w 2002 r. Profesor jest uznanym specjalist\u0105 w zakresie badania zjawisk i proces\u00f3w zachodz\u0105cych podczas plastycznej przer\u00f3bki metali. W tej tematyce jest autorem wielu prac badawczych, artyku\u0142\u00f3w, monografii oraz patent\u00f3w. Zrealizowa\u0142 wiele projekt\u00f3w badawczo-wdro\u017ceniowych na zlecenie przemys\u0142u przetw\u00f3rstwa metali, w\u015br\u00f3d kt\u00f3rych na szczeg\u00f3lne wyr\u00f3\u017cnienie zas\u0142uguj\u0105 projekty zwi\u0105zane z modernizacj\u0105 i restrukturyzacj\u0105 krajowego przemys\u0142u metalurgicznego i maszynowego. W roku akademickim 1978/79 Profesor przebywa\u0142 na rocznym sta\u017cu w USA w ramach stypendium ufundowanego przez dr. h.c. Tadeusza Sendzimira za po\u015brednictwem Fundacji Ko\u015bciuszkowskiej. W Lehigh University w Betlehem (USA) pod kierunkiem \u015bwiatowej s\u0142awy profesora B. Avitzura bada\u0142 zastosowanie teorii g\u00f3rnej granicy do teoretycznej analizy proces\u00f3w plastycznej przer\u00f3bki metali. W roku 1982 przebywa\u0142 na stypendium British Council w University of Leeds (Wielka Brytania), gdzie prowadzi\u0142 badania pod kierunkiem profesora T. Z. Blazynskiego, jednego z najbardziej rozpoznawalnych naukowc\u00f3w w obszarze in\u017cynierii mechanicznej i in\u017cynierii metali.\n\nProfesor ca\u0142e swoje \u017cycie zawodowe po\u015bwi\u0119ci\u0142 rozwojowi macierzystej uczelni. Efektem jego dzia\u0142a\u0144 by\u0142a reorganizacja Wydzia\u0142u Metalurgicznego, nast\u0119pnie In\u017cynierii Materia\u0142owej i w ko\u0144cu In\u017cynierii Metali i Informatyki Przemys\u0142owej. By\u0142 inicjatorem stworzenia nowych kierunk\u00f3w kszta\u0142cenia, zmian program\u00f3w nauczania oraz modernizacji laboratori\u00f3w.\n\nW czasie pracy w AGH Profesor pe\u0142ni\u0142 liczne funkcje kierownicze i organizacyjne. W latach 1989\u20131990 i 1993\u20131996 by\u0142 Prodziekanem, a nast\u0119pnie w latach 1996\u20132002 Dziekanem Wydzia\u0142u Metalurgii i In\u017cynierii Materia\u0142owej. Od 1996 do 2012 r. kierowa\u0142 Katedr\u0105 Plastycznej Przer\u00f3bki Metali. Od 1996 r. by\u0142 cz\u0142onkiem Senatu AGH, gdzie w okresie od 2005 do 2012 r. przewodniczy\u0142 Senackiej Komisji ds. Bud\u017cetu.\n\nProfesor anga\u017cowa\u0142 si\u0119 r\u00f3wnie\u017c w dzia\u0142alno\u015b\u0107 poza uczelni\u0105. W latach 1994\u20131998 przewodniczy\u0142 Komitetowi Przer\u00f3bki Plastycznej Stowarzyszenia In\u017cynier\u00f3w i Technik\u00f3w Przemys\u0142u Hutniczego w Polsce, w okresie od 1999 do 2007 r. by\u0142 cz\u0142onkiem Rady Hutniczej Izby Przemys\u0142owo-Handlowej w Katowicach, cz\u0142onkiem Rady nadzorczej Huty im. Tadeusza Sendzimira oraz w latach 1996\u20132019 Przewodnicz\u0105cym Rady Akademicko-Gospodarczego Stowarzyszenia Hutnictwa. Ogromnie bogata aktywno\u015b\u0107 Profesora w dzia\u0142aniach na rzecz AGH oraz \u015brodowiska naukowego i otoczenia gospodarczego zosta\u0142a nagrodzona wieloma wyr\u00f3\u017cnieniami i odznaczeniami. By\u0142o to m.in. 13 nagr\u00f3d Rektora AGH, w tym 11 za dzia\u0142alno\u015b\u0107 naukow\u0105, i trzy nagrody Ministra Nauki i Szkolnictwa Wy\u017cszego, w\u015br\u00f3d odznacze\u0144 za\u015b wymieni\u0107 nale\u017cy Br\u0105zowy i Z\u0142oty Krzy\u017c Zas\u0142ugi, Medal \u201eZas\u0142u\u017cony dla Huty Warszawa\u201d, Z\u0142ot\u0105 Odznak\u0119 Zwi\u0105zku Nauczycielstwa Polskiego, Medal Komisji Edukacji Narodowej, Medal \u201eZas\u0142u\u017cony dla Wydzia\u0142u Metalurgii i In\u017cynierii Materia\u0142owej\u201d, a zwie\u0144czeniem jest Krzy\u017c Kawalerski Orderu Odrodzenia Polski.\n\nInne artyku\u0142y z kategorii Nauka\n\n Przesz\u0142o\u015b\u0107 i tera\u017aniejszo\u015b\u0107 AI \u2013 AGH NAUKA spotkania (nr 33)\t\n\n Jak profilaktyka mo\u017ce ci\u0119 uchroni\u0107 przed rakiem? | Bunkier Nauki odc. 69\t\n\n Grant na wsparcie zespo\u0142u badawczego dla naukowca z AGH\t\n\n Jak by\u0107 \u015bwiadomym u\u017cytkownikiem SOCIAL MEDI\u00d3W? | Bunkier Nauki odc. 68\t\n\n Pierwsze w historii selfie zrobione za pomoc\u0105 satelity. To dzie\u0142o student\u00f3w AGH\t\n\nNajnowsze artyku\u0142y\n\n Interdisciplinary Science Research Survey\t\n\n Idea Warm Up \u2013 do\u0142\u0105cz i dzia\u0142aj!\t\n\n \u201eKolejka na Kasprowy i kontrowersje\u201d \u2013 felieton\t\n\n Przesz\u0142o\u015b\u0107 i tera\u017aniejszo\u015b\u0107 AI \u2013 AGH NAUKA spotkania (nr 33)\t\n\n Ambasador Wietnamu z wizyt\u0105 w AGH\t\n\nStopka\n\nW\u0142adze\n\nWydzia\u0142y, szko\u0142a doktorska, jednostki\n\nFakty i liczby\n\nHistoria i tradycja\n\nOferta badawcza\n\nOferta dla biznesu\n\nSpo\u0142eczna odpowiedzialno\u015b\u0107\n\nStudia\n\nKierunki studi\u00f3w\n\nStudia podyplomowe\n\nKursy i szkolenia\n\nOpen AGH \u2013 Otwarte Zasoby Edukacyjne\n\nBaza Danych o Autorach i Publikacjach AGH\n\nBiuletyn Informacji Publicznej\n\nZam\u00f3wienia publiczne\n\nFinansowanie z bud\u017cetu pa\u0144stwa\n\nOferty pracy\n\nDla medi\u00f3w\n\nPatronaty\n\nSklep Internetowy AGH\n\nKontakt\n\nSpis pracownik\u00f3w\n\nOchrona danych osobowych\n\nR\u00f3wno\u015b\u0107 w AGH\n\nDeklaracja dost\u0119pno\u015bci\n\nCyberbezpiecze\u0144stwo\n\nPoczta AGH\n\nMapa strony\n\nBack", "metadata": {"url": "https://www.agh.edu.pl/wydarzenia/detail/s/uroczystosc-nadania-tytulu-profesora-honorowego-agh-prof-andrzejowi-ledzkiemu-oraz-prof-januszowi-lukszy", "title": "Uroczysto\u015b\u0107 nadania tytu\u0142u Profesora Honorowego AGH prof. Andrzejowi \u0141\u0119dzkiemu oraz prof. Januszowi \u0141ukszy-- Serwis Akademii G\u00f3rniczo-Hutniczej ", "depth": 3, "duplicate": false, "content_hash": "1d0fbb3447c31f14d87291e80de68f34", "word_count": 1127, "headings": [{"level": 1, "text": "Wydarzenia w AGH"}, {"level": 2, "text": "Program uroczysto\u015bci*"}, {"level": 2, "text": "Biogram prof. Andrzeja \u0141\u0119dzkiego"}, {"level": 2, "text": "Biogram prof. Janusza \u0141ukszy"}, {"level": 2, "text": "Inne artyku\u0142y z kategorii Nauka"}, {"level": 2, "text": "Najnowsze artyku\u0142y"}, {"level": 2, "text": "Stopka"}]}}