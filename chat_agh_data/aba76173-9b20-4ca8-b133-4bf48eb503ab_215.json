{"content": "# Elektronika i Telekomunikacja liderem Rankingu Kierunk\u00f3w Technicznych | Wydzia\u0142 Informatyki, Elektroniki i Telekomunikacji AGH\n\nURL: https://iet.agh.edu.pl/elektronika-i-telekomunikacja-liderem-rankingu-kierunkow-technicznych/\nCrawled: 2025-03-19 21:30:39\n\nElektronika i Telekomunikacja liderem Rankingu Kierunk\u00f3w Technicznych\n\nInformacje dla student\u00f3w\n\nWydarzenia\n\nOsi\u0105gni\u0119cia\n\nKonkursy\n\nStypendia i wyjazdy\n\nOferty pracy \u2013 badania\n\nElektronika i Telekomunikacja\n liderem \nRankingu Kierunk\u00f3w Studi\u00f3w Technicznych 2024\n Perspektywy 2024.\nOkoliczno\u015bciowy dyplom i gratulacje odebra\u0142 26.06 w Warszawie Dziekan Wydzia\u0142u \nprof. dr hab. in\u017c. S\u0142awomir Gruszczy\u0144ski\n.\nTo dla nas bardzo buduj\u0105ce wyr\u00f3\u017cnienie i motywuje do dalszej ci\u0119\u017ckiej pracy. Dzi\u0119kujemy wszystkim, kt\u00f3rzy przyczynili si\u0119 do tego sukcesu!\nJak podkre\u015bla \ndr in\u017c. Jacek Ko\u0142odziej\n Prodziekan ds. Kszta\u0142cenia dla kierunk\u00f3w Elektronika; Elektronika i Telekomunikacja; Electronics and Telecommunications \u201ePrawdziwa wiedza to znajomo\u015b\u0107 przyczyn jak mawia\u0142 Arystoteles \u2013 jej codziennie odkrywanie na zaj\u0119ciach ze Studentkami i Studentami WIEiT naprawd\u0119 daje prawdziw\u0105 frajd\u0119, a kiedy praca jest pasj\u0105 mo\u017cna osi\u0105gn\u0105\u0107 niemo\u017cliwe. To \u017ce dzi\u015b jeste\u015bmy \u201enumer jeden\u201d, to efekt konsekwentnej i, co tu ukrywa\u0107, ci\u0119\u017ckiej pracy ca\u0142ej spo\u0142eczno\u015bci WIEiT: Nauczycieli, Pracownik\u00f3w administracyjnych, Cz\u0142onk\u00f3w Rady Spo\u0142ecznej, a przede wszystkim Studentek i Student\u00f3w. Kszta\u0142cenie na EiT, ale tak\u017ce na innych naszych kierunkach, z uwagi na dynamik\u0119 bran\u017cy ICT, w tym rozw\u00f3j AI wymaga ci\u0105g\u0142ych zmian, dlatego ciesz\u0119 si\u0119, \u017ce ten wysi\u0142ek nas Wszystkich zosta\u0142 zauwa\u017cony i doceniony.\u201d\nSzeroko rozumiane\u00a0\nkompetencje cyfrowe\n\u00a0czy\u00a0\nkompetencje projektowe i kreatywne\n\u00a0to 2 z 4 obszar\u00f3w tematycznych kompetencji in\u017cyniera przysz\u0142o\u015bci wskazane w \nraporcie infuture.institute dla AGH 2024\n.\nOferta\u00a0\nedukacyjna\u00a0\nWIEiT\u00a0w tym kierunek \nElektronika i Telekomunikacja \nzdecydowanie\n\nwpisuje si\u0119 w te potrzeby.\nStudenci\n s\u0105 jednym z naszych \nnajcenniejszych zasob\u00f3w\n. To ludzie bardzo zaanga\u017cowani w studia, w swoj\u0105 prac\u0119, podejmuj\u0105 wiele inicjatyw w tym dzia\u0142alno\u015b\u0107 w ko\u0142ach naukowych. Bior\u0105 udzia\u0142 we wszystkich kluczowych projektach AGH, kt\u00f3re zdobywaj\u0105 mi\u0119dzynarodowe nagrody \u2013 od konstrukcji silnik\u00f3w w motocyklach po \u0142aziki marsja\u0144skie.\nTo jak\u017ce cenne do\u015bwiadczenie sprawia, \u017ce wi\u0119kszo\u015b\u0107 naszych student\u00f3w podejmuje prac\u0119 jeszcze na studiach (tak\u017ce I stopnia) i w 100% przypadk\u00f3w jest to praca zgodna lub cz\u0119\u015bciowo zgodna z kierunkiem kszta\u0142cenia.\nIch wiedza i zaanga\u017cowanie sprawia, \u017ce\n s\u0105 cenionymi specjalistami\n\u00a0na rynku pracy. Daj\u0105c mo\u017cliwo\u015b\u0107 kontynuacji studi\u00f3w na II stopniu dok\u0142adamy stara\u0144 i jednocze\u015bnie szczycimy si\u0119 faktem, \u017ce\u00a0\nmagister in\u017cynier WIET-u potrafi wymy\u015bla\u0107 i budowa\u0107 nowe rozwi\u0105zania\n, a nie tylko odtwarza\u0107 pewn\u0105 rzeczywisto\u015b\u0107.\nPrzypominamy, \u017ce do 15 lipca 2024 \ntrwa rekrutacja na studia I pierwszego stopnia\n na AGH. Wszystkim \nkandydatom\n na oferowane przez nas kierunki \u017cyczymy powodzenia w rekrutacji i do\u0142\u0105czenia do grona os\u00f3b tw\u00f3rczych, zdolnych do projektowania i tworzenia czego\u015b nowego. \nDo\u0142\u0105cz do grona architekt\u00f3w przysz\u0142o\u015bci!\n\nProf. S\u0142awomir Gruszczy\u0144ski Dziekan WIET odbiera pami\u0105tkowy dyplom z r\u0105k Krzysztofa Gawkowskiego Ministra Cyfryzacji.\nPrzedstawiciele Uczelni podczas pami\u0105tkowego zdj\u0119cia na gali fina\u0142owej Rankingu Perspektyw\nPrzedstawiciele Uczelni podczas pami\u0105tkowego zdj\u0119cia na gali fina\u0142owej Rankingu Perspektyw\n\nW tegorocznym Rankingu AGH utrzyma\u0142a \n4. pozycj\u0119\n w zestawieniu og\u00f3lnym oraz \n2.\n w typie uczelni technicznych.\nW Rankingu Kierunk\u00f3w Studi\u00f3w poza \nElektronik\u0105 i Telekomunikacj\u0105\n 1. Miejsce zdoby\u0142y:\nFizyka techniczna (Wydzia\u0142 Fizyki i Informatyki Stosowanej),\nG\u00f3rnictwo i geologia (Wydzia\u0142y: In\u017cynierii L\u0105dowej i Gospodarki Zasobami; Wiertnictwa, Nafty i Gazu; Geologii, Geofizyki i Ochrony \u015arodowiska),\nIn\u017cynieria biomedyczna (Wydzia\u0142 Elektrotechniki, Automatyki, Informatyki i In\u017cynierii Biomedycznej),\nMechatronika (Wydzia\u0142 In\u017cynierii Mechanicznej i Robotyki).\nGratulujemy!\n\nInformacje dla student\u00f3w\n\nWydarzenia\n\nOsi\u0105gni\u0119cia\n\nKonkursy\n\nStypendia i wyjazdy\n\nOferty pracy \u2013 badania", "metadata": {"url": "https://iet.agh.edu.pl/elektronika-i-telekomunikacja-liderem-rankingu-kierunkow-technicznych/", "title": "Elektronika i Telekomunikacja liderem Rankingu Kierunk\u00f3w Technicznych | Wydzia\u0142 Informatyki, Elektroniki i Telekomunikacji AGH", "depth": 3, "duplicate": false, "content_hash": "fcbefef87b1678a1bece4598f3e14119", "word_count": 501, "headings": [{"level": 1, "text": "Elektronika i Telekomunikacja liderem Rankingu Kierunk\u00f3w Technicznych"}]}}