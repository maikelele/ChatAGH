{"metadata": {}, "content": "Za\u0142\u0105cznik  nr 1 do Zarz\u0105dzenia  Nr 61/2022 Rektora  AGH z dnia 5 pa\u017adziernika 2022  r. \nStrona 1 z 4 REGULAMIN  \nW\u0142asnego  funduszu  na stypendia  \nza wyniki  w nauce  dla student\u00f3w  oraz stypendia  naukowe  dla doktorant\u00f3w  \n\u00a71. \n1. W Akademii  G\u00f3rniczo -Hutniczej  im. Stanis\u0142awa  Staszica  w Krakowie  (zwanej  dalej AGH lub \nUczelni\u0105) istnieje W\u0142asny fundusz na stypendia za wyniki w nauce dla student\u00f3w oraz \nstypendia  naukowe  dla doktorant\u00f3w  (zwany  dalej W\u0142asnym  funduszem  na stypendia),  \no kt\u00f3rym  mowa  w art. 420 ustawy z dnia 20 lipca  2018 r. Prawo o  szkolnictwie wy\u017cszym   \ni nauce; Dz.U. z 202 2 r. poz. 574 z p\u00f3\u017an. zm. (dalej ustawa PSWiN ). \n2. W\u0142asny  fundusz  na stypendia  finansowany  jest z: \n1) odpis\u00f3w  w ci\u0119\u017car  koszt\u00f3w  dzia\u0142alno\u015bci  w zakresie  kszta\u0142cenia  i dzia\u0142alno\u015bci  naukowej,  \n2) wp\u0142at  os\u00f3b fizycznych  i os\u00f3b prawnych.  \n3. Odpis,  o kt\u00f3rym  mowa  w ust. 2 pkt 1, nie mo\u017ce  by\u0107 wi\u0119kszy  ni\u017c 20% planowanego  zysku \nnetto Uczelni na dany rok.  \n4. W przypadku osi\u0105gni\u0119cia zysku mniejszego ni\u017c planowany, odpis ustala si\u0119 w wysoko\u015bci \nproporcjonalnie  zmniejszonej,  a w przypadku osi\u0105gni\u0119cia  zysku  wi\u0119kszego  ni\u017c planowany, \nodpis ustala si\u0119 w wysoko\u015bci planowanej.  \n5. Odpis,  o kt\u00f3rym  mowa  w ust. 2 pkt 1, nie mo\u017ce  by\u0107 dokonany,  je\u017celi spowodowa\u0142oby to \nstrat\u0119 w danym roku obrotowym.  \n6. \u015arodki  zgromadzone  we W\u0142asnym  funduszu  na stypendia  pochodz\u0105ce  z odpisu  dokonanego  \nw danym roku obrotowym mog\u0105 by\u0107 wykorzystywane pocz\u0105wszy od nast\u0119pnego roku \nobrotowego.  \n7. W przypadku  wp\u0142at,  o kt\u00f3rych  mowa  w ust. 2 pkt 2, w momencie  zaksi\u0119gowania  na koncie \nW\u0142asnego  funduszu  na stypendia  Uczelnia  staje si\u0119, w ramach  tego funduszu,  \nich wy\u0142\u0105cznym dysponentem.  \n8. Niewykorzystane  w danym  roku \u015brodki  W\u0142asnego  funduszu  na stypendia  przechodz\u0105  na rok \nnast\u0119pny.  \n\u00a72. \n1. Z W\u0142asnego funduszu na stypendia studentom lub doktorantom mog\u0105 by\u0107 wyp\u0142acane : \n1) stypendia  za wyniki  w nauce  dla student\u00f3w,  \n2) stypendia naukowe dla doktorant\u00f3w . \n2. Stypendium z W\u0142asnego funduszu na stypendia mo\u017ce mie\u0107 charakter \u015bwiadczenia \njednorazowego lub mo\u017ce by\u0107 wyp\u0142acane co miesi\u0105c przez okres nie d\u0142u\u017cszy ni\u017c 10 miesi\u0119cy.  \n\u00a73. \n1. Stypendium  z W\u0142asnego funduszu na stypendia  mo\u017ce by\u0107 przyznane studento wi za wyniki  \nw nauce zdobyte:  \n1) w szkole \u015bredniej - w przypadku student\u00f3w pierwszego roku studi\u00f3w pierwszego \nstopnia,  kt\u00f3rzy  zostali  przyj\u0119ci  na studia  w roku z\u0142o\u017cenia  egzaminu  maturalnego.  Wyniki \nte, to m.in. posiadanie na poziomie co najmniej og\u00f3lnopolskim statusu finalisty lub \nlaureata  konkurs\u00f3w  lub olimpiad  spoza listy  og\u0142aszanej  przez Ministra  Edukacji  i Nauki \nna podstawie art. 44zzzw ustawy z dnia 7 wrze\u015bnia 1991 r. o systemie o\u015bwiaty;  \n2) na studiach pierwszego  lub drugiego  stopnia,  w tym w szczeg\u00f3lno\u015bci  za wysok\u0105  \u015bredni\u0105 \nocen, aktywny udzia\u0142 w konferencjach, w projektach badawczych, za publikacje \nnaukowe, osi\u0105gni\u0119cia w konkursach naukowych, autorstwo patentu.  \n2. Stypendium z W\u0142asnego funduszu na stypendia mo\u017ce by\u0107 przyznane studentowi , kt\u00f3ry \nposiada  osi\u0105gni\u0119cia , o kt\u00f3 rych mowa w ust. 1 pkt 2  i spe\u0142nia kryteria  uprawniaj\u0105ce do \nprzyznania stypendium rektora, o kt\u00f3rym mowa w art. 91  ust. 1 ustawy  PSWiN , a kt\u00f3remu \nnie zosta\u0142o przyznane stypendium rekt ora z Funduszu stypend ialnego , poniewa\u017c ze wzgl\u0119du \nna limit stypendi\u00f3w ograniczony do maksymalnie 10% liczby student\u00f3w na okre\u015blonym \nkierunku studi\u00f3 w nie m\u00f3g\u0142 on otrzyma\u0107 stypendium z powodu uzyskania jednakowej liczby \npunkt\u00f3w wsp\u00f3lnie z innymi studentami  zajmuj\u0105cy mi ostatnie miejsce z limitu . \n3. Z W\u0142asnego funduszu na stypendia  mog\u0105 by\u0107 przyznawane tak\u017ce jednorazowe stypendia dla \nnajlepszych student\u00f3w.  Stypendium  to jest \u015bwiadczeniem przyznawanym na podstawie \nwynik\u00f3w w nauce uzyskanych w poprzednim roku akademickim w AGH.  \n4. Stypendium, o kt\u00f3rym mowa w ust. 3 mo\u017ce otrzyma\u0107 student, kt\u00f3ry uzyska\u0142 \u015bredni\u0105 ocen \n\nZa\u0142\u0105cznik  nr 1 do Zarz\u0105dzenia  Nr 61/2022 Rektora  AGH z dnia 5 pa\u017adziernika 2022  r. \nStrona 2 z 4 5,00 i otrzyma\u0142 stypendium rektora z Funduszu stypendialnego w semestrze  zimowym  \nbie\u017c\u0105cego  roku akademickiego.  \n5. Stypendium z W\u0142asnego funduszu na stypendia nie mo\u017ce otrzyma\u0107 student powtarzaj\u0105cy \nrok lub semestr studi\u00f3w.  \n\u00a74. \n1. Z W\u0142asnego funduszu na stypendia mo\u017ce  by\u0107 przyzna ne stypendium  naukowe dla \ndoktoranta, posiada j\u0105cego udokumentowane osi\u0105gni\u0119 cia naukowe, w tym wyka zuj\u0105cego  \nszczeg\u00f3ln\u0105 aktywno\u015b\u0107 publikacyjn\u0105.  \n2. Stypendium naukowe dla doktoranta wykazuj\u0105cego szczeg\u00f3ln\u0105 aktywno\u015b\u0107 publikacyjn\u0105 jest \n\u015bwiadczeniem jednorazowym, przyznawanym raz w roku. Podstaw\u0105 przyznania tego \nstypendium nie mog\u0105 by\u0107 osi\u0105gni\u0119cia b\u0119d\u0105ce podstaw\u0105 przyznania tej samej osobie \ndodatk\u00f3w w ramach filaru I i II systemu motywacyjnego oraz naukowej nagrody Rektora \n(filar III) dla pracownik\u00f3w AGH.  \n3. Podstaw\u0105 z\u0142o\u017cenia wniosku o stypendium naukowe z tytu\u0142 u szczeg\u00f3lnej aktywno\u015bci \npublikacyjnej doktoranta jest autorstwo lub wsp\u00f3\u0142autorstwo publikacji naukowych  \no punktacji ca\u0142kowitej r\u00f3wnej lub wi\u0119kszej ni\u017c 100 punkt\u00f3w wed\u0142ug ostatniego wykazu \nopublikowanego przez ministerstwo w\u0142a\u015bciwe ds. nauki obowi\u0105zuj\u0105ceg o w roku ukazania si\u0119 \npublikacji.  \n4. Doktorant  mo\u017ce  ubiega\u0107  si\u0119 o stypendium z tytu\u0142u, o kt\u00f3rym mowa w ust. 2 , na podstawie  \npublikacji opublikowanych  w okresie  od 1 listopada  roku poprzedzaj\u0105cego  rok z\u0142o\u017cenia  \nwniosku o stypendium do 31 pa\u017adziernika roku, w kt\u00f3rym zosta\u0142 z\u0142o\u017cony ten wniosek.  \n\u00a75. \n1. Stypendium z W\u0142asnego funduszu na stypendia jest przyznawane na podstawie pisemnego \nwniosku studenta  lub doktoranta.  Wz\u00f3r wniosku  dla studenta  stanowi  za\u0142\u0105cznik  nr 1, wz\u00f3r  \nwniosku dla doktoranta stanowi za\u0142\u0105cznik nr 2  do niniejszego Regulaminu.  \n2. Do wniosku nale\u017cy do\u0142\u0105czy\u0107 dokumenty potwierdzaj\u0105ce uzyskanie wynik\u00f3w w nauce lub \nosi\u0105gni\u0119\u0107 naukowych. Mog\u0105 to by\u0107 w szczeg\u00f3lno\u015bci:  \n1) posiadane dyplomy i inne dokumenty potwierdzaj\u0105ce wyniki w nauce i osi\u0105gni\u0119cia \nnaukowe;  \n2) za\u015bwiadc zenia wystawione przez Urz\u0105d Patentowy RP lub Rzecznika Patentowego  \no posiadaniu patentu lub zg\u0142oszeniu wynalazku lub wzoru u\u017cytkowego oraz \npotwierdzenia patentu na wydruku Biblioteki G\u0142\u00f3wnej AGH (dalej BG AGH);  \n3) wydruk listy publikacji z systemu Bibliogra fii Publikacji Pracownik\u00f3w Biblioteki G\u0142\u00f3wnej \nAGH z potwierdzon\u0105 przez BG AGH punktacj\u0105 ca\u0142kowit\u0105 oraz udzia\u0142em procentowym \nwnioskodawcy;  \n4) certyfikat lub dyplom wydany przez organizatora konferencji naukowej potwierdzaj\u0105cy \nsamodzielne wyg\u0142oszenie referatu l ub prezentacj\u0119 posterow\u0105 lub w przypadku ich braku, \nprogram konferencji;  \n5) za\u015bwiadczenia/certyfikaty  po\u015bwiadczaj\u0105ce  udzia\u0142  w szkoleniach  z tematyki  \u015bci\u015ble \nzwi\u0105zanej z prowadzon\u0105 prac\u0105 naukow\u0105.  \n3. Dokumenty za\u0142\u0105czone do wniosku mog\u0105 by\u0107 dostarczone w formie kopii b\u0105d\u017a wydruku \ndokumentu elektronicznego.  \n\u00a76. \n1. Osi\u0105gni\u0119cia wskazane we wniosku nie mog\u0105 by\u0107 uzyskane wcze\u015bniej ni\u017c w poprzednim roku \nakademickim, z zastrze\u017ceniem \u00a7 3 ust. 1 pkt 1.  \n2. Ocenie podlegaj\u0105 wykazane we wniosku osi\u0105gni\u0119cia posiadaj\u0105ce afiliacj\u0119 AG H. Warunek ten \nnie dotyczy osi\u0105gni\u0119\u0107, o kt\u00f3rych mowa w \u00a7 3 ust. 1 pkt 1.  \n3. Je\u017celi wnioskodawca we wniosku wskazuje osi\u0105gni\u0119cie, kt\u00f3re uzyska\u0142 wsp\u00f3lnie z innymi \nosobami, do wniosku nale\u017cy za\u0142\u0105czy\u0107 potwierdzenie udzia\u0142u wnioskodawcy w osi\u0105gni\u0119ciu.  \n4. Ka\u017cdy wynik w nauce i osi\u0105gni\u0119cie naukowe mo\u017ce by\u0107 podstaw\u0105 do przyznania stypendium  \nz W\u0142asnego funduszu na stypendia tylko raz.  \n5. W przypadku ubiegania si\u0119 przez studenta o stypendium z tytu\u0142u, o kt\u00f3rym mowa w \u00a73  \nust. 2 i 3 wymagane jest, niezale\u017cnie od wniosku o sty pendium rektora z Funduszu \nstypendialnego, z\u0142o\u017cenie wniosku o stypendium z W\u0142asnego funduszu na stypendia.  \n \n \n\nZa\u0142\u0105cznik  nr 1 do Zarz\u0105dzenia  Nr 61/2022 Rektora  AGH z dnia 5 pa\u017adziernika 2022  r. \nStrona 3 z 4 \u00a77. \n1. Wnioski o stypendia  z W\u0142asnego funduszu na stypendia  mo\u017cna sk\u0142ada\u0107 w Dziale Spraw \nStudenckich (dalej DSS) przez ca\u0142y rok akademicki, z zastrze\u017ceniem, i\u017c : \n1) wniosek o stypendium z tytu\u0142u, o kt\u00f3rym mowa w \u00a7 3 ust. 2, nale\u017cy z\u0142o\u017cy\u0107 w  terminie  \n30 dni od daty otrzymania przez studenta decyzji administracyjnej odmawiaj\u0105cej \nprzyznania stypendium rektora z Funduszu stypendialnego;  \n2) wniosek o stypen dium z tytu\u0142u, o kt\u00f3rym mowa w \u00a7 3 ust. 3, nal e\u017cy z\u0142o\u017cy\u0107 w t erminie  \n14 dni liczonych od ostatecznego terminu rozpatrzenia wniosk\u00f3w o stypendium rektora  \nz Funduszu stypendialnego , okre\u015blonego w Regulaminie tego Funduszu ; \n3) do 30 listopada w przypadku ubie gania si\u0119 o stypendium naukowe  przez doktorant\u00f3w  \nz tytu\u0142u, o kt\u00f3rym mowa w \u00a7 4 ust. 2 . \n2. Wnioskowanie o stypendium z W\u0142asnego funduszu na stypendia nie ogranicza prawa \nstudent\u00f3w i doktorant\u00f3w do ubiegania  si\u0119 o inne \u015bwiadczenia, o kt\u00f3rych mowa w ustawie \nPSWiN. \n\u00a78. \n1. Upowa\u017cniony przez Rektora Prorektor powo\u0142uje dwie komisje stypendialne W\u0142asnego \nfunduszu na stypendia (zwane dalej: Komisjami lub odpowiednio Komisj\u0105 Studenck\u0105  \ni Komisj\u0105 Doktoranck\u0105) , odpowiedzialne za przeprowadzanie oceny wniosk\u00f3w odpowiednio \nstudent\u00f3w i doktorant\u00f3w.  \n2. Komisje s\u0105 powo\u0142ywane na rok akademicki.  \n\u00a79. \n1. W sk\u0142ad Komisji  Studenckiej  wchodzi  co najmniej:  \n1) trzech  nauczycieli akademickich Uczelni,  \n2) dw\u00f3ch  pracownik\u00f3w  Centrum Spraw Studenckich (dalej CSS), \n3) jeden przedstawiciel  student\u00f3w  delegowany przez Przewodnicz\u0105cego Uczeln ianej Rady \nSamorz\u0105du S tudent\u00f3w AGH . \n2. W sk\u0142ad Komisji  Doktoranckiej  wchodzi  co najmniej:  \n1) trzech  nauczycieli akademickich Uczelni,  \n2) dw\u00f3ch  pracownik\u00f3w  CSS, \n3) jeden przedstawiciel doktorant\u00f3w delegowany przez Przewodnicz\u0105cego  Uczelnianej Rady \nSamorz\u0105du Doktorant\u00f3w AGH , \n4) jeden przedstawiciel  Pionu  Nauki  delegowany  przez  Prorektora  ds. Nauki.  \n3. Spo\u015br\u00f3d os\u00f3b, o kt\u00f3rych mowa w ust. 1 pkt 1 i ust. 2 pkt 1, upowa\u017cniony przez Rektora \nProrektor wskazuje  Przewodnicz\u0105cego Komisji.  \n4. Przewodnicz\u0105cy  Komisji:  \n1) zwo\u0142uje  posiedzenia,  przekazuj\u0105c  informacj\u0119  o jego dacie cz\u0142onkom  Komisji,  \n2) przewodniczy  obradom  Komisji,  \n3) wyznacza  spo\u015br\u00f3d  cz\u0142onk\u00f3w  Komisji  sekretarza  odpowiedzialnego  za sporz\u0105dzenie \nprotoko\u0142u z posiedzenia Komisji.  \n\u00a710. \n1. Posiedzenia Komisji odbywaj\u0105 si\u0119 do w terminie do 21 dnia ostatniego miesi\u0105ca ka\u017cdego \nkwarta\u0142u kalendarzowego.  \n2. W posiedzeniach Komisji,  na zaproszenie Przewodnicz\u0105cego Komisji, mog\u0105 br a\u0107 udzia\u0142 inne \nosoby, w szczeg\u00f3lno\u015bci przedstawiciele os\u00f3b fizycznych i os\u00f3b prawnych, kt\u00f3re dokona\u0142y \nwp\u0142aty \u015brodk\u00f3w pieni\u0119\u017cnych na W\u0142asny fundusz na stypendia. Osoby te bior\u0105 udzia\u0142  \nw posiedzeniu Komisji w niezb\u0119dnym zakresie, z g\u0142osem doradczym i prawem  udzia\u0142u  \nw dyskusji.  \n\u00a711. \n1. Komisja przeprowadza ocen\u0119 formaln\u0105 i meryto ryczn\u0105 wniosk\u00f3w. Maksymalny termin  \nrozpatrzenia  wniosku mo\u017ce wynie\u015b\u0107, w zale\u017cno\u015bci od daty jego z\u0142o\u017cenia, cztery miesi\u0105ce.  \n2. Zasady oceny wniosk\u00f3w doktorant\u00f3w zawiera za\u0142\u0105cznik nr 3 do niniejszego Regulaminu.  \n3. Ocenie Komisji nie podlegaj\u0105 wnioski student\u00f3w o stypendia, o kt\u00f3rych mowa w \u00a7 3 ust. 2  \ni 3. \n4. Ocena wniosk\u00f3w jest dokonywana przy obecno\u015bci 60% sk\u0142adu  Komisji , z zastrze\u017ceniem,  \ni\u017c na ka\u017cdym posiedzeniu musi by\u0107 obecnych co najmniej  dw\u00f3ch cz\u0142onk\u00f3w b\u0119d\u0105cych \n\nZa\u0142\u0105cznik  nr 1 do Zarz\u0105dzenia  Nr 61/2022 Rektora  AGH z dnia 5 pa\u017adziernika 2022  r. \nStrona 4 z 4 nauczycielami  akademicki mi. \n5. Z posiedzenia Komisji sporz\u0105dza si\u0119 protok\u00f3\u0142 zawieraj\u0105cy w szczeg\u00f3lno\u015bci informacje  \no przebiegu posiedzenia i rekomendacji, b\u0105d\u017a odmowie rekomendacji poszczeg\u00f3lnych \nwniosk\u00f3w stypendialnych. Odmowa rekom endacji przyznania stypendium wymaga \nuzasadnienia.  \n\u00a712. \n1. Po zako\u0144czeniu oceny wniosk\u00f3w Komisja rekomenduje  b\u0105d\u017a odmawia rekomendacji \nprzyznania stypendium. W przypadku rekomendacji proponuje  okres na jaki stypendium \nzostanie  przyznane  oraz jego wysoko\u015b\u0107.  \n2. Po zapoznaniu si\u0119 ze stanowiskiem Komisji upowa\u017cniony Prorektor podejmuje decyzj\u0119  \nw sprawie przyznania lub odmowy przyznania stypendium.  \n3. Tre\u015b\u0107  decyzji o  przyznaniu  stypendium  ze wskazaniem  jego wysoko\u015bci oraz okresu na jaki \nzosta\u0142o przyznane, a tak\u017ce przy czynach nieprzyznania stypendium, zamieszcza si\u0119 na \nwniosku , o kt\u00f3rym mowa w \u00a7 5 ust. 1.  \n4. Decyzja o przyznaniu lub odmowie przyznania stypendium z W\u0142asnego funduszu na stypendia \nnie jest decyzj\u0105 administracyjn\u0105 w rozumieniu Kodeksu post\u0119powania administracy jnego i nie \nprzys\u0142uguje od niej odwo\u0142anie.  \n5. Brak \u015brodk\u00f3w we W\u0142asnym funduszu na stypendia mo\u017ce stanowi\u0107 przyczyn\u0119 odmowy \nprzyznania stypendium b\u0105d\u017a wstrzymania wyp\u0142aty przyznanych \u015bwiadcze\u0144.  \n\u00a713. \n1. Upowa\u017cniony przez Rektora Prorektor z w\u0142asnej inicjatywy lub na wniosek: w\u0142a\u015bciwej \nKomisji, kierownika podstawowej jednostki organizacyjnej AGH , samorz\u0105du studenckiego \nlub samorz\u0105du doktorant\u00f3w  AGH, pozbawia  studenta  lub doktoranta  prawa  do stypendium,  \nw przypadku:  \n1) uko\u0144czenia  studi\u00f3w  lub obrony  pracy  doktorskiej,  \n2) skre\u015blenia  z listy student\u00f3w  lub doktorant\u00f3w,  \n3) ukarania  kar\u0105 dyscyplinarn\u0105.  \n2. Upowa\u017cniony  przez  Rektora  Prorektor  mo\u017ce  z w\u0142asnej inicjatywy  lub na wniosek:  w\u0142a\u015bciwej \nKomisji, kierownika podstawowej jednostki organizacyjnej AGH , samorz\u0105du studenckiego lub \nsamorz\u0105du doktorant\u00f3w  AGH, pozbawi\u0107  studenta  lub doktoranta  prawa  do stypendium,  je\u015bli \nzaistniej\u0105 lub zostan\u0105 ujawnione okoliczno\u015bci wykluczaj\u0105ce uprawnienie  do przyznania \nstypendium.   \n3. Upowa\u017cniony przez Rektora Prorektor uchyla decyzj\u0119 o przyznaniu stypendium ze skutkiem \nna ostatni dzie\u0144 miesi\u0105ca, w kt\u00f3rym zaistnia\u0142y okoliczno\u015bci, o kt\u00f3rych mowa w ust. 1 lub 2. \nJe\u015bli \u015bwiadczenie wyp\u0142acono, stypendysta zobowi\u0105zany jest do zwrotu kwoty \u015bwiadczenia \nnienale\u017cnego.  \n\u00a714. \n1. Obs\u0142ug\u0119  formaln\u0105  i finansow\u0105  W\u0142asnego  funduszu  na stypendia  oraz Komisji  prowadzi  DSS. \n2. O decyzji o przyznaniu, odmowie przyznania, a tak\u017ce o uchyleniu decyzji o przyznaniu \nstypendium z W\u0142asnego funduszu na stypendia , DSS  niezw\u0142ocznie  informuje  wnioskodawc\u0119 \nlub stypendyst\u0119 oraz Dziekana Wydzia\u0142u lub Dyrektora Szko\u0142y Doktorskiej. Informacja \nprzesy\u0142ana jest w formie elektronicznej na adres e -mail zarejestrowany w domenie Uczelni.  \n3. Listy do wyp\u0142at stypendi\u00f3w z W\u0142asnego funduszu na stypendia  sporz\u0105dza  DSS na podstawie  \ndecyzji  upowa\u017cnionego  przez  Rektora  Prorektora  i protoko\u0142u z posiedzenia Komisji.  \n4. Wyp\u0142ata stypendium z W\u0142asnego funduszu na stypendia nast\u0119puje na rachunek bankowy \nstudenta  lub doktoranta  wskazany  we wniosku  o przyznanie  stypendium,  w terminie do \n30 dni od dnia podj\u0119cia decyzji o przyznaniu tego \u015bwiadczenia.  \n\u00a715. \n1. Wszelkie kwestie zwi\u0105zane z wydatkowaniem \u015brodk\u00f3w W\u0142asnego funduszu na stypendia oraz \nprzyznawaniem z niego stypendi\u00f3w nieuregulowane w niniejszym Regulaminie, rozstrzyga \nRektor.  \n2. Traci moc Regulamin w prowadzony zarz\u0105dzeniem nr 39 Rektora AGH z dnia 29 czerwca 2021 r.  \n3. Regulamin  wchodzi  w \u017cycie z dniem  1 pa\u017adziernika  2022 r. \n \n\n"}