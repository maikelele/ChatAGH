{"content": "#  Mi\u0119dzynarodowe -- R\u00f3wno\u015b\u0107 w AGH \n\nURL: https://rownosc.agh.edu.pl/prawo/miedzynarodowe\nCrawled: 2025-03-19 21:18:00\n\nPrzejd\u017a do tre\u015bci\n\nPrzejd\u017a do stopki\n\n Mi\u0119dzynarodowe \n\nKonwencja o Ochronie Praw Cz\u0142owieka i Podstawowych Wolno\u015bci\n\nKonwencja nr 111 Mi\u0119dzynarodowej Organizacji Pracy dotycz\u0105ca dyskryminacji w zakresie zatrudnienia i wykonywania zawodu\n\nMi\u0119dzynarodowy Pakt Praw Obywatelskich i Politycznych\n\nKonwencja w sprawie likwidacji wszelkich form dyskryminacji kobiet\n\nKarta Praw Podstawowych UE\n\nDyrektywa Rady 2000/43/WE z dnia 29 czerwca 2000 r. wprowadzaj\u0105ca w \u017cycie zasad\u0119 r\u00f3wnego traktowania os\u00f3b bez wzgl\u0119du na pochodzenie rasowe lub etniczne\n\nDyrektywa Rady 2000/78/WE z dnia 27 listopada 2000 r. ustanawiaj\u0105ca og\u00f3lne warunki ramowe r\u00f3wnego traktowania w zakresie zatrudnienia i pracy\n\nDyrektywa 2006/54/WE Parlamentu Europejskiego i Rady z dnia 5 lipca 2006 r. w sprawie wprowadzenia w \u017cycie zasady r\u00f3wno\u015bci szans oraz r\u00f3wnego traktowania kobiet i m\u0119\u017cczyzn w dziedzinie zatrudnienia i pracy\n\nDyrektywa Parlamentu i Rady (UE) 2019/1158 z dnia 20 czerwca 2019 r. w sprawie r\u00f3wnowagi mi\u0119dzy \u017cyciem zawodowym a prywatnym rodzic\u00f3w i opiekun\u00f3w\n\nArtyku\u0142\u00a0 14\n Zakaz dyskryminacji\n\nKorzystanie z praw i wolno\u015bci wymienionych w niniejszej konwencji powinno by\u0107 zapewnione bez dyskryminacji wynikaj\u0105cej z takich powod\u00f3w, jak p\u0142e\u0107, rasa, kolor sk\u00f3ry, j\u0119zyk, religia, przekonania polityczne i inne, pochodzenie narodowe lub spo\u0142eczne, przynale\u017cno\u015b\u0107 do mniejszo\u015bci narodowej, maj\u0105tek, urodzenie b\u0105d\u017a\n z jakichkolwiek innych przyczyn.\n\nArtyku\u0142\u00a0 1.\n\n1.\u00a0 Dla cel\u00f3w niniejszej \nkonwencji\n okre\u015blenie \"\ndyskryminacja\n\" oznacza:\n\na) wszelkie rozr\u00f3\u017cnienie, wy\u0142\u0105czenie lub uprzywilejowanie oparte na rasie, kolorze sk\u00f3ry, p\u0142ci, religii, pogl\u0105dach politycznych, pochodzeniu narodowym lub spo\u0142ecznym, kt\u00f3re powoduje zniweczenie albo naruszenie r\u00f3wno\u015bci szans lub traktowania w \nzakresie zatrudnienia\n lub \nwykonywania zawodu\n;\n b) wszelkie inne rozr\u00f3\u017cnienie, wy\u0142\u0105czenie lub uprzywilejowanie powoduj\u0105ce zniweczenie albo naruszenie r\u00f3wno\u015bci szans lub traktowania w \nzakresie zatrudnienia\n lub \nwykonywania zawodu\n, kt\u00f3re b\u0119dzie mog\u0142o by\u0107 wymienione przez zainteresowanego Cz\u0142onka po zasi\u0119gni\u0119ciu opinii reprezentatywnych organizacji pracodawc\u00f3w i pracownik\u00f3w, o ile takie istniej\u0105, oraz innych w\u0142a\u015bciwych organizacji.\n\nArtyku\u0142\u00a0 2.\n\nKa\u017cdy Cz\u0142onek, dla kt\u00f3rego niniejsza \nkonwencja\n jest w mocy, zobowi\u0105zuje si\u0119 do ustalenia i prowadzenia polityki krajowej, kt\u00f3ra b\u0119dzie zmierza\u0142a do popierania, metodami dostosowanymi do okoliczno\u015bci i zwyczaj\u00f3w danego kraju, r\u00f3wno\u015bci szans i traktowania w dziedzinie \nzatrudnienia\n i \nwykonywania zawodu\n, w celu wyeliminowania wszelkiej \ndyskryminacji\n w tym \nzakresie\n.\n\nArtyku\u0142\u00a0 2\n\n1.\u00a0Ka\u017cde z Pa\u0144stw Stron niniejszego Paktu zobowi\u0105zuje si\u0119 przestrzega\u0107 i zapewni\u0107 wszystkim osobom, kt\u00f3re znajduj\u0105 si\u0119 na jego terytorium i podlegaj\u0105 jego jurysdykcji, prawa uznane w niniejszym Pakcie, bez wzgl\u0119du na jakiekolwiek r\u00f3\u017cnice, takie jak: rasa, kolor sk\u00f3ry, p\u0142e\u0107, j\u0119zyk, religia, pogl\u0105dy polityczne lub inne, pochodzenie narodowe lub spo\u0142eczne, sytuacja maj\u0105tkowa, urodzenie lub jakiekolwiek inne okoliczno\u015bci.\n\nArtyku\u0142\u00a0 3\n\nPa\u0144stwa Strony niniejszego Paktu zobowi\u0105zuj\u0105 si\u0119 zapewni\u0107 m\u0119\u017cczyznom i kobietom r\u00f3wne prawo do korzystania ze wszystkich praw obywatelskich i politycznych wymienionych w niniejszym Pakcie.\n\nArtyku\u0142\u00a0 1\n\nW rozumieniu niniejszej konwencji okre\u015blenie \"dyskryminacja kobiet\" oznacza wszelkie zr\u00f3\u017cnicowanie, wy\u0142\u0105czenie lub ograniczenie ze wzgl\u0119du na p\u0142e\u0107, kt\u00f3re powoduje lub ma na celu uszczuplenie albo uniemo\u017cliwienie kobietom, niezale\u017cnie od ich stanu cywilnego, przyznania, realizacji b\u0105d\u017a korzystania na r\u00f3wni z m\u0119\u017cczyznami z praw cz\u0142owieka oraz podstawowych wolno\u015bci w dziedzinach \u017cycia politycznego, gospodarczego, spo\u0142ecznego, kulturalnego, obywatelskiego i innych.\n\nArtyku\u0142\u00a0 3\n\nPa\u0144stwa Strony podejm\u0105 we wszystkich dziedzinach, a w szczeg\u00f3lno\u015bci w dziedzinie \u017cycia politycznego, spo\u0142ecznego, gospodarczego i kulturalnego, wszelkie stosowne kroki, w tym r\u00f3wnie\u017c ustawodawcze, dla zapewnienia pe\u0142nego rozwoju i awansu kobiet w celu zapewnienia im posiadania i wykonywania praw cz\u0142owieka oraz podstawowych wolno\u015bci na zasadach r\u00f3wno\u015bci z m\u0119\u017cczyznami.\n\nArtyku\u0142\u00a0 10\n\nPa\u0144stwa Strony podejm\u0105 wszelkie stosowne kroki w celu likwidacji dyskryminacji kobiet, aby zapewni\u0107 im r\u00f3wne prawa z m\u0119\u017cczyznami w dziedzinie kszta\u0142cenia, a w szczeg\u00f3lno\u015bci zapewniaj\u0105ce na zasadzie r\u00f3wno\u015bci kobiet i m\u0119\u017cczyzn:\n\na) r\u00f3wne warunki orientacji zawodowej, dost\u0119pu do studi\u00f3w i uzyskiwania dyplom\u00f3w we wszystkich rodzajach zak\u0142ad\u00f3w kszta\u0142c\u0105cych, zar\u00f3wno na wsi, jak i w mie\u015bcie; r\u00f3wno\u015b\u0107 ta powinna by\u0107 zapewniona zar\u00f3wno w nauczaniu przedszkolnym, og\u00f3lnym, technicznym, zawodowym i wy\u017cszym technicznym, jak i we wszystkich formach szkolenia zawodowego,\n\nb) jednakowy dob\u00f3r program\u00f3w, jednakowe egzaminy oraz personel nauczaj\u0105cy, posiadaj\u0105cy takie same kwalifikacje, r\u00f3wnej jako\u015bci pomieszczenia szkolne i wyposa\u017cenie,\n\nc) wyeliminowanie wszelkich stereotypowych koncepcji pozycji m\u0119\u017cczyzny i kobiety na wszystkich szczeblach nauczania i we wszystkich rodzajach kszta\u0142cenia przez popieranie koedukacji i innych form nauczania, kt\u00f3re mog\u0105 by\u0107 pomocne w osi\u0105gni\u0119ciu tego celu, a zw\u0142aszcza przez rewizj\u0119 podr\u0119cznik\u00f3w i program\u00f3w szkolnych oraz dostosowanie metod pedagogicznych,\n\nd) r\u00f3wne mo\u017cliwo\u015bci w dziedzinie otrzymywania stypendi\u00f3w i innych subwencji na studia,\n\ne) r\u00f3wne mo\u017cliwo\u015bci dost\u0119pu do program\u00f3w sta\u0142ego nauczania, w tym r\u00f3wnie\u017c do program\u00f3w nauki czytania i pisania dla doros\u0142ych i program\u00f3w nauczania elementarnego, w celu jak najszybszego zniwelowania r\u00f3\u017cnicy wykszta\u0142cenia pomi\u0119dzy m\u0119\u017cczyznami a kobietami,\n\nf) zmniejszenie liczby uczennic nie ko\u0144cz\u0105cych szk\u00f3\u0142 oraz organizowanie program\u00f3w dla dziewcz\u0105t i kobiet, kt\u00f3re przedwcze\u015bnie zaprzesta\u0142y nauki,\n\ng) r\u00f3wne mo\u017cliwo\u015bci aktywnego uczestniczenia w sporcie i wychowaniu fizycznym,\n\nh) dost\u0119p do informacji specjalistycznych o charakterze wychowawczym, maj\u0105cych na celu zapewnienie zdrowia i dobrobytu rodziny, w tym r\u00f3wnie\u017c do informacji i poradnictwa w zakresie planowania rodziny.\n\nArtyku\u0142\u00a0 20\n R\u00f3wno\u015b\u0107 wobec prawa\n\nWszyscy s\u0105 r\u00f3wni wobec prawa.\n\nArtyku\u0142\u00a0 21\n Niedyskryminacja\n\n1. Zakazana jest wszelka dyskryminacja w szczeg\u00f3lno\u015bci ze wzgl\u0119du na p\u0142e\u0107, ras\u0119, kolor sk\u00f3ry, pochodzenie etniczne lub spo\u0142eczne, cechy genetyczne, j\u0119zyk, religi\u0119 lub przekonania, pogl\u0105dy polityczne lub wszelkie inne pogl\u0105dy, przynale\u017cno\u015b\u0107 do mniejszo\u015bci narodowej, maj\u0105tek, urodzenie, niepe\u0142nosprawno\u015b\u0107, wiek lub orientacj\u0119 seksualn\u0105.\n\n2. W zakresie zastosowania Traktat\u00f3w i bez uszczerbku dla ich postanowie\u0144 szczeg\u00f3lnych zakazana jest wszelka dyskryminacja ze wzgl\u0119du na przynale\u017cno\u015b\u0107 pa\u0144stwow\u0105.\n\nArtyku\u0142\u00a0 23\n R\u00f3wno\u015b\u0107 kobiet i m\u0119\u017cczyzn\n\nNale\u017cy zapewni\u0107 r\u00f3wno\u015b\u0107 kobiet i m\u0119\u017cczyzn we wszystkich dziedzinach, w tym w zakresie zatrudnienia, pracy i wynagrodzenia. Zasada r\u00f3wno\u015bci nie stanowi przeszkody w utrzymywaniu lub przyjmowaniu \u015brodk\u00f3w zapewniaj\u0105cych specyficzne korzy\u015bci dla os\u00f3b p\u0142ci niedostatecznie reprezentowanej.\n\nArtyku\u0142\u00a0 26\n Integracja os\u00f3b niepe\u0142nosprawnych\n\nUnia uznaje i szanuje prawo os\u00f3b niepe\u0142nosprawnych do korzystania ze \u015brodk\u00f3w maj\u0105cych zapewni\u0107 im samodzielno\u015b\u0107, integracj\u0119 spo\u0142eczn\u0105 i zawodow\u0105 oraz udzia\u0142 w \u017cyciu spo\u0142eczno\u015bci.\n\nArtyku\u0142\u00a0 1\n Cel\n\nNiniejsza \ndyrektywa\n ma \nna\n celu wyznaczenie ram walki z dyskryminacj\u0105 ze \nwzgl\u0119du na pochodzenie rasowe\n lub \netniczne\n oraz wprowadzenie w \n\u017cycie\n w Pa\u0144stwach Cz\u0142onkowskich \nzasady r\u00f3wnego traktowania\n.\n\nArtyku\u0142\u00a0 2\n Poj\u0119cie dyskryminacji\n\n1. Do cel\u00f3w niniejszej \ndyrektywy zasada r\u00f3wnego traktowania\n oznacza brak jakichkolwiek form bezpo\u015bredniej lub po\u015bredniej dyskryminacji ze \nwzgl\u0119du na pochodzenie rasowe\n lub \netniczne\n.\n\n2. Do cel\u00f3w ust. 1:\n\na) dyskryminacja bezpo\u015brednia ma miejsce, gdy ze \nwzgl\u0119du na pochodzenie rasowe\n lub \netniczne, osoba\n traktowana jest mniej przychylnie ni\u017c traktuje si\u0119, traktowano lub traktowano by inn\u0105 \nosob\u0119\n w podobnej sytuacji;\n\nb) dyskryminacja po\u015brednia ma miejsce, gdy pozornie neutralny przepis, kryterium lub praktyka mog\u0105 doprowadzi\u0107 do szczeg\u00f3lnie niekorzystnej sytuacji dla \nos\u00f3b\n danego \npochodzenia rasowego\n lub \netnicznego\n w stosunku do innych \nos\u00f3b\n, chyba \u017ce taki przepis, kryterium lub praktyka s\u0105 obiektywnie uzasadnione legalnym celem, a \u015brodki maj\u0105ce s\u0142u\u017cy\u0107 osi\u0105gni\u0119ciu tego celu s\u0105 odpowiednie i konieczne.\n\n3. Molestowanie uwa\u017cane jest za form\u0119 dyskryminacji w rozumieniu ust. 1, je\u017celi ma miejsce niepo\u017c\u0105dane zachowanie zwi\u0105zane z \npochodzeniem rasowym\n lub \netnicznym\n, a jego celem lub skutkiem jest naruszenie godno\u015bci \nosoby\n i stworzenie onie\u015bmielaj\u0105cej, wrogiej, poni\u017caj\u0105cej, upokarzaj\u0105cej lub uw\u0142aczaj\u0105cej atmosfery. W tym znaczeniu poj\u0119cie molestowania mo\u017ce by\u0107 definiowane zgodnie z ustawodawstwem i krajow\u0105 praktyk\u0105 Pa\u0144stw Cz\u0142onkowskich.\n\n4. Ka\u017cde zachowanie polegaj\u0105ce \nna\n zmuszaniu kogokolwiek do praktykowania wobec \nos\u00f3b\n zachowa\u0144 dyskryminacyjnych ze \nwzgl\u0119du na pochodzenie rasowe\n lub \netniczne\n uwa\u017cane jest za dyskryminacj\u0119 w rozumieniu ust. 1.\n\nArtyku\u0142\u00a0 3\n Zakres\n\n1. W granicach kompetencji powierzonych Wsp\u00f3lnocie niniejsz\u0105 \ndyrektyw\u0119\n stosuje si\u0119 do wszystkich \nos\u00f3b\n, zar\u00f3wno sektora publicznego, jak i prywatnego, w\u0142\u0105cznie z instytucjami publicznymi, w odniesieniu do:\n\na) warunk\u00f3w dost\u0119pu do zatrudnienia, do prowadzenia dzia\u0142alno\u015bci \nna\n w\u0142asny rachunek oraz uprawiania zawodu, w\u0142\u0105czaj\u0105c r\u00f3wnie\u017c kryteria selekcji i warunk\u00f3w rekrutacji, niezale\u017cnie od rodzaju dzia\u0142alno\u015bci i \nna\n wszystkich szczeblach hierarchii zawodowej, r\u00f3wnie\u017c w odniesieniu do awansu zawodowego;\n\nb) dost\u0119pu do wszystkich rodzaj\u00f3w i szczebli poradnictwa zawodowego, szkolenia zawodowego, doskonalenia i przekwalifikowania pracownik\u00f3w, \u0142\u0105cznie ze zdobywaniem praktycznych do\u015bwiadcze\u0144;\n\nc) warunk\u00f3w zatrudnienia i pracy, \u0142\u0105cznie z warunkami zwalniania i wynagradzania;\n\nd) wst\u0119powania i dzia\u0142ania w organizacjach pracownik\u00f3w lub pracodawc\u00f3w lub jakiejkolwiek organizacji, kt\u00f3rej cz\u0142onkowie wykonuj\u0105 okre\u015blony zaw\u00f3d, \u0142\u0105cznie z korzy\u015bciami jakie daj\u0105 takie organizacje;\n\ne) ochrony spo\u0142ecznej, \u0142\u0105cznie z zabezpieczeniem spo\u0142ecznym i opiek\u0105 zdrowotn\u0105;\n\nf) \u015bwiadcze\u0144 spo\u0142ecznych;\n\ng) edukacji;\n\nh) dost\u0119pu do d\u00f3br i us\u0142ug oraz dostarczania d\u00f3br i us\u0142ug publicznie dost\u0119pnych, w\u0142\u0105cznie z zakwaterowaniem.\n\n2. Niniejsza \ndyrektywa\n nie obejmuje r\u00f3\u017cnego traktowania ze \nwzgl\u0119du na\n obywatelstwo i pozostaje ona \nbez\n uszczerbku dla przepis\u00f3w i warunk\u00f3w dotycz\u0105cych wjazdu i pobytu obywateli pa\u0144stw trzecich oraz bezpa\u0144stwowc\u00f3w \nna\n terytorium Pa\u0144stw Cz\u0142onkowskich i wszelkiego traktowania zwi\u0105zanego ze statusem prawnym danych obywateli pa\u0144stw trzecich i bezpa\u0144stwowc\u00f3w.\n\nArtyku\u0142\u00a0 5\n Dzia\u0142anie pozytywne\n\nDla zapewnienia ca\u0142kowitej r\u00f3wno\u015bci w praktyce \nzasada r\u00f3wnego traktowania\n nie stanowi przeszkody w utrzymywaniu lub przyjmowaniu przez Pa\u0144stwo Cz\u0142onkowskie szczeg\u00f3lnych \u015brodk\u00f3w maj\u0105cych zapobiega\u0107 lub wyr\u00f3wnywa\u0107 niedogodno\u015bci zwi\u0105zane z \npochodzeniem rasowym\n lub \netnicznym\n.\n\nArtyku\u0142\u00a0 7\n Ochrona praw\n\n1. Pa\u0144stwa Cz\u0142onkowskie zapewniaj\u0105, \u017ce procedury s\u0105dowe i/lub administracyjne, w\u0142\u0105czaj\u0105c, o ile uznaj\u0105 to za w\u0142a\u015bciwe, procedury pojednawcze, kt\u00f3rych celem jest doprowadzenie do przestrzegania obowi\u0105zk\u00f3w wynikaj\u0105cych z niniejszej \ndyrektywy\n s\u0105 dost\u0119pne dla wszystkich \nos\u00f3b\n, kt\u00f3re uwa\u017caj\u0105 si\u0119 za pokrzywdzone nieprzestrzeganiem wobec nich \nzasady r\u00f3wnego traktowania\n, nawet po zako\u0144czeniu kontakt\u00f3w, w kt\u00f3rych przypuszczalnie mia\u0142a miejsce dyskryminacja.\n\n2. Pa\u0144stwa Cz\u0142onkowskie zapewniaj\u0105, \u017ce stowarzyszenia, organizacje lub \nosoby\n prawne, kt\u00f3re maj\u0105, zgodnie z kryteriami ustanowionymi w prawie krajowym uzasadniony interes w zapewnieniu, aby przestrzegane by\u0142y przepisy niniejszej \ndyrektywy\n, mog\u0105 wszczyna\u0107, \nna\n rzecz skar\u017c\u0105cego lub wspieraj\u0105c go, za jego zgod\u0105, post\u0119powanie s\u0105dowe i/lub administracyjne przewidziane w celu przestrzegania obowi\u0105zk\u00f3w wynikaj\u0105cych z niniejszej \ndyrektywy\n.\n\n3. Ust. 1 i 2 pozostaj\u0105 \nbez\n uszczerbku dla krajowych regu\u0142 dotycz\u0105cych przedawnienia roszcze\u0144 w odniesieniu do \nzasady r\u00f3wnego traktowania\n.\n\nArtyku\u0142\u00a0 13\n\n1. Pa\u0144stwa Cz\u0142onkowskie wyznaczaj\u0105 organ lub organy maj\u0105ce wspiera\u0107 r\u00f3wne traktowanie wszystkich \nos\u00f3b bez\n dyskryminacji ze \nwzgl\u0119du na pochodzenie rasowe\n lub \netniczne\n. Mog\u0105 one wchodzi\u0107 w sk\u0142ad organ\u00f3w zajmuj\u0105cych si\u0119 \nna\n skal\u0119 krajow\u0105 obron\u0105 praw cz\u0142owieka lub ochron\u0105 praw jednostek.\n\n2. Pa\u0144stwa Cz\u0142onkowskie zapewniaj\u0105, \u017ce kompetencje tych organ\u00f3w obejmuj\u0105:\n\n\u2013 \nbez\n uszczerbku dla praw ofiar i stowarzysze\u0144, organizacji i innych \nos\u00f3b\n prawnych okre\u015blonych w art. 7 ust. 2, \u015bwiadczenie niezale\u017cnej pomocy ofiarom dyskryminacji we wnoszeniu skarg dotycz\u0105cych dyskryminacji,\n\n\u2013 prowadzenie niezale\u017cnych bada\u0144 nad dyskryminacj\u0105,\n\n\u2013 publikowanie niezale\u017cnych sprawozda\u0144 i wydawanie zalece\u0144 \nna\n temat wszystkich problem\u00f3w zwi\u0105zanych z tego rodzaju dyskryminacj\u0105.\n\nArtyku\u0142\u00a0 1\n Cel\n\nCelem niniejszej \ndyrektywy\n jest wyznaczenie \nog\u00f3lnych\n ram dla walki z dyskryminacj\u0105 ze wzgl\u0119du na religi\u0119 lub przekonania, niepe\u0142nosprawno\u015b\u0107, wiek lub orientacj\u0119 seksualn\u0105 w odniesieniu do \nzatrudnienia\n i \npracy\n, w celu realizacji w Pa\u0144stwach Cz\u0142onkowskich zasady \nr\u00f3wnego traktowania\n.\n\nArtyku\u0142\u00a0 2\n Poj\u0119cie dyskryminacji\n\n1. Do cel\u00f3w niniejszej \ndyrektywy\n \"zasada \nr\u00f3wnego traktowania\n\" oznacza brak jakichkolwiek form bezpo\u015bredniej lub po\u015bredniej dyskryminacji z przyczyn okre\u015blonych w art. 1.\n\n2. Do cel\u00f3w ust. 1:\n\na) dyskryminacja bezpo\u015brednia wyst\u0119puje w przypadku gdy osob\u0119 \ntraktuje\n si\u0119 mniej przychylnie ni\u017c \ntraktuje\n si\u0119, \ntraktowano\n lub \ntraktowano\n by inn\u0105 osob\u0119 w por\u00f3wnywalnej sytuacji, z jakiejkolwiek przyczyny wymienionej w art. 1;\n\nb) dyskryminacja po\u015brednia wyst\u0119puje w przypadku, gdy przepis, kryterium lub pozornie neutralna praktyka mo\u017ce doprowadzi\u0107 do szczeg\u00f3lnej niekorzystnej sytuacji dla os\u00f3b danej religii lub przekona\u0144, niepe\u0142nosprawno\u015bci, wieku lub orientacji seksualnej, w stosunku do innych os\u00f3b, chyba \u017ce:\n\ni) taki przepis, kryterium lub praktyka jest obiektywnie uzasadniona zgodnym z prawem celem, a \u015brodki maj\u0105ce s\u0142u\u017cy\u0107 osi\u0105gni\u0119ciu tego celu s\u0105 w\u0142a\u015bciwe i konieczne, lub\n\nii) je\u017celi w przypadku os\u00f3b w okre\u015blony spos\u00f3b niepe\u0142nosprawnych, pracodawca lub ka\u017cda osoba, do kt\u00f3rej odnosi si\u0119 niniejsza \ndyrektywa\n, jest zobowi\u0105zany, na mocy przepis\u00f3w krajowych, podejmowa\u0107 w\u0142a\u015bciwe \u015brodki zgodnie z zasadami okre\u015blonymi w art. 5, w celu zlikwidowania niedogodno\u015bci spowodowanych tym przepisem, kryterium lub praktyk\u0105.\n\n3. Molestowanie uwa\u017ca si\u0119 za form\u0119 dyskryminacji w rozumieniu ust. 1, je\u017celi ma miejsce niepo\u017c\u0105dane zachowanie maj\u0105ce zwi\u0105zek z jedn\u0105 z przyczyn okre\u015blonych w art. 1, a jego celem lub skutkiem jest naruszenie godno\u015bci osoby i stworzenie onie\u015bmielaj\u0105cej, wrogiej, poni\u017caj\u0105cej, upokarzaj\u0105cej lub uw\u0142aczaj\u0105cej atmosfery. W tym znaczeniu poj\u0119cie molestowania mo\u017ce by\u0107 definiowane zgodnie z ustawodawstwem i krajow\u0105 praktyk\u0105 Pa\u0144stw Cz\u0142onkowskich.\n\n4. Ka\u017cde zachowanie polegaj\u0105ce na zmuszaniu kogokolwiek do praktykowania wobec os\u00f3b zachowa\u0144 dyskryminacyjnych z jednej z przyczyn okre\u015blonych w art. 1, uwa\u017ca si\u0119 za dyskryminacj\u0119 w rozumieniu ust. 1.\n\nArtyku\u0142\u00a0 5\n Racjonalne usprawnienia dla os\u00f3b niepe\u0142nosprawnych\n\nW celu zagwarantowania przestrzegania zasady \nr\u00f3wnego traktowania\n os\u00f3b niepe\u0142nosprawnych, przewiduje si\u0119 wprowadzenie racjonalnych usprawnie\u0144. Oznacza to, \u017ce pracodawca podejmuje w\u0142a\u015bciwe \u015brodki, z uwzgl\u0119dnieniem potrzeb konkretnej sytuacji, aby umo\u017cliwi\u0107 osobie niepe\u0142nosprawnej dost\u0119p do \npracy\n, wykonywanie jej lub rozw\u00f3j zawodowy b\u0105d\u017a kszta\u0142cenie, o ile \u015brodki te nie nak\u0142adaj\u0105 na pracodawc\u0119 nieproporcjonalnie wysokich obci\u0105\u017ce\u0144. Obci\u0105\u017cenia te nie s\u0105 nieproporcjonalne, je\u017celi s\u0105 w wystarczaj\u0105cym stopniu rekompensowane ze \u015brodk\u00f3w istniej\u0105cych w ramach polityki prowadzonej przez dane Pa\u0144stwo Cz\u0142onkowskie na rzecz os\u00f3b niepe\u0142nosprawnych.\n\nArtyku\u0142\u00a0 7\n Dzia\u0142anie pozytywne\n\n1.\u00a0W celu zapewnienia ca\u0142kowitej r\u00f3wno\u015bci w \u017cyciu zawodowym, zasada r\u00f3wno\u015bci \ntraktowania\n nie stanowi przeszkody dla utrzymywania lub przyjmowania przez Pa\u0144stwo Cz\u0142onkowskie szczeg\u00f3lnych \u015brodk\u00f3w maj\u0105cych zapobiega\u0107 lub wyr\u00f3wnywa\u0107 niedogodno\u015bci, u podstaw kt\u00f3rych le\u017cy jedna z przyczyn okre\u015blonych w art. 1.\n\n2. W odniesieniu do os\u00f3b niepe\u0142nosprawnych, zasada \nr\u00f3wnego traktowania\n nie stanowi przeszkody dla prawa Pa\u0144stw Cz\u0142onkowskich do utrzymywania lub przyjmowania przepis\u00f3w dotycz\u0105cych ochrony zdrowia i bezpiecze\u0144stwa w miejscu \npracy\n, ani \u015brodk\u00f3w maj\u0105cych na celu stworzenie lub utrzymanie przepis\u00f3w b\u0105d\u017a u\u0142atwie\u0144 w celu ochrony lub wspierania integracji w \u015brodowisku \npracy\n.\n\nArtyku\u0142\u00a0 9\n Ochrona praw\n\n1. Pa\u0144stwa Cz\u0142onkowskie zapewni\u0105, aby procedury s\u0105dowe i/lub administracyjne oraz, w przypadku gdy uznaj\u0105 to za w\u0142a\u015bciwe, procedury pojednawcze, kt\u00f3rych celem jest doprowadzenie do stosowania zobowi\u0105za\u0144 wynikaj\u0105cych z niniejszej \ndyrektywy\n, by\u0142y dost\u0119pne dla wszystkich os\u00f3b, kt\u00f3re uwa\u017caj\u0105 si\u0119 za pokrzywdzone w zwi\u0105zku z naruszeniem wobec nich zasady \nr\u00f3wnego traktowania\n, nawet po zako\u0144czeniu zwi\u0105zku, w kt\u00f3rym przypuszczalnie mia\u0142a miejsce dyskryminacja.\n\n2.\u00a0Pa\u0144stwa Cz\u0142onkowskie zapewni\u0105, aby stowarzyszenia, organizacje lub osoby prawne, kt\u00f3re maj\u0105, zgodnie z przewidzianymi prawem krajowym kryteriami, uzasadniony interes w zapewnieniu aby przestrzegane by\u0142y postanowienia niniejszej \ndyrektywy\n, mog\u0142y wszczyna\u0107, na rzecz osoby wyst\u0119puj\u0105cej z pow\u00f3dztwem lub j\u0105 wspieraj\u0105c, za jej zgod\u0105, post\u0119powania s\u0105dowe i/lub procedury administracyjne przewidziane w celu spowodowania stosowania niniejszej \ndyrektywy\n.\n\nArtyku\u0142\u00a0 1\n Cel\n\nCelem niniejszej \ndyrektywy\n jest \nwprowadzenie\n w \n\u017cycie zasady r\u00f3wno\u015bci szans\n oraz \nr\u00f3wnego traktowania kobiet i m\u0119\u017cczyzn\n w \ndziedzinie zatrudnienia\n i \npracy\n.\n\nW tym celu zawiera ona przepisy dotycz\u0105ce \nwprowadzenia\n w \n\u017cycie zasady\n r\u00f3wnego traktowania w odniesieniu do:\n\na) dost\u0119pu do \nzatrudnienia\n, w tym do awansu zawodowego i szkolenia zawodowego;\n\nb) warunk\u00f3w \npracy\n, w tym wynagrodzenia;\n\nc) system\u00f3w zabezpieczenia spo\u0142ecznego pracownik\u00f3w.\n\nNiniejsza \ndyrektywa\n zawiera r\u00f3wnie\u017c przepisy, kt\u00f3rych celem jest zapewnienie, aby \nwprowadzenie\n w \n\u017cycie\n wy\u017cej wymienionych \nzasad\n by\u0142o bardziej skuteczne poprzez ustanowienie w\u0142a\u015bciwych procedur.\n\nArtyku\u0142\u00a0 2\n Definicje\n\n1.\u00a0Do cel\u00f3w niniejszej \ndyrektywy\n stosuje si\u0119 nast\u0119puj\u0105ce definicje:\n\na) \"dyskryminacja bezpo\u015brednia\": sytuacja, w kt\u00f3rej dana osoba traktowana jest mniej korzystnie ze wzgl\u0119du na p\u0142e\u0107 ni\u017c jest, by\u0142a lub by\u0142aby traktowana inna osoba w por\u00f3wnywalnej sytuacji;\n\nb) \"dyskryminacja po\u015brednia\": sytuacja, w kt\u00f3rej z pozoru neutralny przepis, kryterium lub praktyka stawia\u0142aby osoby danej p\u0142ci w szczeg\u00f3lnie niekorzystnym po\u0142o\u017ceniu w por\u00f3wnaniu do os\u00f3b innej p\u0142ci, chyba \u017ce dany przepis, kryterium lub praktyka s\u0105 obiektywnie uzasadnione zgodnym z prawem celem, a \u015brodki osi\u0105gni\u0119cia tego celu s\u0105 w\u0142a\u015bciwe i niezb\u0119dne;\n\nc) \"molestowanie\": sytuacja, w kt\u00f3rej ma miejsce niepo\u017c\u0105dane zachowanie zwi\u0105zane z p\u0142ci\u0105 osoby, kt\u00f3rego celem lub skutkiem jest naruszenie godno\u015bci osoby i stworzenie atmosfery zastraszenia, wrogo\u015bci, poni\u017cenia, upokorzenia lub obrazy;\n\nd) \"molestowanie seksualne\": sytuacja, w kt\u00f3rej ma miejsce jakakolwiek forma niepo\u017c\u0105danego zachowania werbalnego, niewerbalnego lub fizycznego o charakterze seksualnym, kt\u00f3rego celem lub skutkiem jest naruszenie godno\u015bci osoby, w szczeg\u00f3lno\u015bci przy stwarzaniu atmosfery zastraszenia, wrogo\u015bci, poni\u017cenia, upokorzenia lub obrazy;\n\ne) \"wynagrodzenie\": zwyk\u0142a podstawowa lub minimalna p\u0142aca lub uposa\u017cenie oraz wszystkie inne korzy\u015bci w got\u00f3wce lub w naturze, otrzymywane przez pracownika bezpo\u015brednio lub po\u015brednio od pracodawcy z racji \nzatrudnienia\n;\n\nf) \"systemy zabezpieczenia spo\u0142ecznego pracownik\u00f3w\": systemy nieobj\u0119te \ndyrektyw\u0105\n 79/7/EWG z \ndnia\n 19 grudnia 1978 r. w \nsprawie\n stopniowego wprowadzania w \n\u017cycie zasady r\u00f3wnego traktowania kobiet i m\u0119\u017cczyzn\n w \ndziedzinie\n zabezpieczenia spo\u0142ecznego\n(16)\n, kt\u00f3re maj\u0105 na celu zapewnienie pracownikom najemnym i osobom prowadz\u0105cym dzia\u0142alno\u015b\u0107 na w\u0142asny rachunek, w przedsi\u0119biorstwie, grupie przedsi\u0119biorstw, ga\u0142\u0119zi gospodarki lub nale\u017c\u0105cym do grupy zawodowej, \u015bwiadcze\u0144, kt\u00f3rych celem jest uzupe\u0142nienie ustawowych system\u00f3w zabezpieczenia spo\u0142ecznego lub ich zast\u0105pienie, niezale\u017cnie od tego, czy przyst\u0105pienie do nich jest obowi\u0105zkowe czy dobrowolne.\n\n2. Do cel\u00f3w niniejszej \ndyrektywy\n dyskryminacja obejmuje:\n\na) molestowanie oraz molestowanie seksualne, jak r\u00f3wnie\u017c wszelkie mniej korzystne traktowanie wynikaj\u0105ce z odrzucenia lub podporz\u0105dkowania si\u0119 takiemu zachowaniu przez osob\u0119, kt\u00f3rej ono dotyczy;\n\nb) polecenie dyskryminowania osoby ze wzgl\u0119du na p\u0142e\u0107;\n\nc) wszelkie mniej korzystne traktowanie kobiety zwi\u0105zane z ci\u0105\u017c\u0105 lub urlopem macierzy\u0144skim w rozumieniu \ndyrektywy\n 92/85/EWG.\n\nArtyku\u0142\u00a0 3\n Dzia\u0142ania pozytywne\n\nW celu zapewnienia w praktyce pe\u0142nej \nr\u00f3wno\u015bci\n kobiet i m\u0119\u017cczyzn w \n\u017cyciu\n zawodowym Pa\u0144stwa Cz\u0142onkowskie mog\u0105 utrzymywa\u0107 lub przyjmowa\u0107 \u015brodki w rozumieniu art. 141 ust. 4 Traktatu.\n\nArtyku\u0142\u00a0 4\n Zakaz dyskryminacji\n\nBezpo\u015brednia lub po\u015brednia dyskryminacja ze wzgl\u0119du na p\u0142e\u0107 w odniesieniu do wszelkich aspekt\u00f3w i warunk\u00f3w wynagrodzenia za tak\u0105 sam\u0105 \nprac\u0119\n lub \nprac\u0119\n o jednakowej warto\u015bci musi zosta\u0107 wyeliminowana.\n\nW szczeg\u00f3lno\u015bci, w przypadku gdy ustalanie wynagrodzenia odbywa si\u0119 w oparciu o system zaszeregowania pracownik\u00f3w, za jego podstaw\u0119 przyjmuje si\u0119 te same kryteria w odniesieniu do kobiet i m\u0119\u017cczyzn oraz sporz\u0105dza si\u0119 go w taki spos\u00f3b, aby wykluczy\u0107 jak\u0105kolwiek dyskryminacj\u0119 ze wzgl\u0119du na p\u0142e\u0107.\n\nArtyku\u0142\u00a0 5\n Zakaz dyskryminacji\n\nBez uszczerbku dla art. 4, w systemach zabezpieczenia spo\u0142ecznego pracownik\u00f3w nie mo\u017ce wyst\u0119powa\u0107 jakakolwiek bezpo\u015brednia lub po\u015brednia dyskryminacja ze wzgl\u0119du na p\u0142e\u0107, w szczeg\u00f3lno\u015bci w stosunku do:\n\na) zakresu zastosowania takich system\u00f3w i warunk\u00f3w przyst\u0119powania do nich;\n\nb) obowi\u0105zku op\u0142acania i obliczania wysoko\u015bci sk\u0142adek;\n\nc) obliczania wysoko\u015bci \u015bwiadcze\u0144, w tym \u015bwiadcze\u0144 dodatkowych nale\u017cnych ma\u0142\u017conkowi lub osobie b\u0119d\u0105cej na utrzymaniu, oraz warunk\u00f3w dotycz\u0105cych okresu wyp\u0142aty \u015bwiadcze\u0144 i zachowania prawa do nich.\n\nArtyku\u0142\u00a0 14\n Zakaz dyskryminacji\n\n1.\u00a0Zakazuje si\u0119 wszelkiej bezpo\u015bredniej i po\u015bredniej dyskryminacji ze wzgl\u0119du na p\u0142e\u0107 w sektorze prywatnym i publicznym, w tym w instytucjach publicznych, w odniesieniu do:\n\na) warunk\u00f3w dost\u0119pu do \nzatrudnienia\n, do prowadzenia dzia\u0142alno\u015bci na w\u0142asny rachunek oraz wykonywania zawodu, w tym kryteri\u00f3w selekcji i warunk\u00f3w rekrutacji, niezale\u017cnie od rodzaju dzia\u0142alno\u015bci i na wszystkich szczeblach hierarchii zawodowej, w\u0142\u0105cznie z awansem zawodowym;\n\nb) dost\u0119pu do wszystkich rodzaj\u00f3w i szczebli doradztwa zawodowego, szkolenia zawodowego, doskonalenia i przekwalifikowywania pracownik\u00f3w, w tym praktycznego do\u015bwiadczenia zawodowego;\n\nc) warunk\u00f3w \nzatrudnienia\n i \npracy\n, w tym zwolnie\u0144, a tak\u017ce wynagrodzenia, jak przewidziano w \nart. 141\n Traktatu;\n\nd) cz\u0142onkostwa i uczestniczenia w organizacji pracownik\u00f3w lub pracodawc\u00f3w b\u0105d\u017a w jakiejkolwiek organizacji, kt\u00f3rej cz\u0142onkowie wykonuj\u0105 okre\u015blony zaw\u00f3d, \u0142\u0105cznie z korzy\u015bciami, jakie daj\u0105 tego typu organizacje.\n\n2.\u00a0W odniesieniu do dost\u0119pu do \nzatrudnienia\n, w tym do prowadz\u0105cego do niego szkolenia, Pa\u0144stwa Cz\u0142onkowskie mog\u0105 postanowi\u0107, \u017ce odmienne traktowanie ze wzgl\u0119du na cechy zwi\u0105zane z p\u0142ci\u0105 nie stanowi dyskryminacji, je\u017celi ze wzgl\u0119du na rodzaj danej dzia\u0142alno\u015bci zawodowej lub warunki jej wykonywania cecha taka jest prawdziwym i determinuj\u0105cym wymogiem zawodowym, pod warunkiem \u017ce cel takiego odmiennego traktowania jest zgodny z prawem, a wym\u00f3g jest proporcjonalny.\n\nArtyku\u0142\u00a0 15\n Powr\u00f3t z urlopu macierzy\u0144skiego\n\nKobieta przebywaj\u0105ca na urlopie macierzy\u0144skim jest uprawniona, po jego zako\u0144czeniu, do powrotu do swojej \npracy\n lub na r\u00f3wnorz\u0119dne stanowisko na warunkach nie mniej dla niej korzystnych i do korzystania z jakiejkolwiek poprawy warunk\u00f3w \npracy\n, do kt\u00f3rej by\u0142aby uprawniona w trakcie swojej nieobecno\u015bci.\n\nArtyku\u0142\u00a0 17\n Ochrona praw\n\n1.\u00a0Pa\u0144stwa Cz\u0142onkowskie zapewniaj\u0105, aby wszystkie osoby, kt\u00f3re uwa\u017caj\u0105 si\u0119 za pokrzywdzone w swoich prawach poprzez niestosowanie do nich \nzasady\n r\u00f3wnego traktowania, mog\u0142y dochodzi\u0107 swoich roszcze\u0144, wynikaj\u0105cych z niniejszej \ndyrektywy\n, przed s\u0105dem po ewentualnym zwr\u00f3ceniu si\u0119 do innych w\u0142a\u015bciwych organ\u00f3w, jak r\u00f3wnie\u017c, o ile Pa\u0144stwa te uznaj\u0105 to za w\u0142a\u015bciwe, po wykorzystaniu procedury pojednawczej, nawet w\u00f3wczas gdy zako\u0144czeniu uleg\u0142 stosunek, w ramach kt\u00f3rego dyskryminacja mia\u0142a mie\u0107 miejsce.\n\n2.\u00a0Pa\u0144stwa Cz\u0142onkowskie zapewniaj\u0105, aby stowarzyszenia, organizacje lub inne osoby prawne, kt\u00f3re zgodnie z kryteriami okre\u015blonymi w ustawodawstwie krajowym maj\u0105 interes prawny w zapewnieniu przestrzegania przepis\u00f3w niniejszej \ndyrektywy\n, mog\u0142y bra\u0107 udzia\u0142 w post\u0119powaniach s\u0105dowych lub administracyjnych maj\u0105cych na celu realizacj\u0119 uprawnie\u0144 wynikaj\u0105cych z niniejszej \ndyrektywy\n w imieniu tych os\u00f3b albo na ich rzecz za ich zgod\u0105.\n\n3.\u00a0Ust\u0119py 1 i 2 pozostaj\u0105 bez uszczerbku dla krajowych przepis\u00f3w dotycz\u0105cych termin\u00f3w dochodzenia roszcze\u0144 z tytu\u0142u \nzasady\n r\u00f3wnego traktowania.\n\nArtyku\u0142\u00a0 18\n Zado\u015b\u0107uczynienie lub odszkodowanie\n\nPa\u0144stwa Cz\u0142onkowskie wprowadzaj\u0105 do swoich krajowych porz\u0105dk\u00f3w prawnych \u015brodki niezb\u0119dne do zapewnienia faktycznego i skutecznego zado\u015b\u0107uczynienia lub odszkodowania z tytu\u0142u krzywdy lub szkody doznanej przez osob\u0119 w wyniku dyskryminacji p\u0142ciowej, zgodnie z przepisami Pa\u0144stw Cz\u0142onkowskich, przy czym musi si\u0119 to odbywa\u0107 w spos\u00f3b odstraszaj\u0105cy i proporcjonalny do poniesionej szkody. Maksymalna wysoko\u015b\u0107 takiego zado\u015b\u0107uczynienia lub odszkodowania mo\u017ce by\u0107 ustalona jedynie w przypadkach, w kt\u00f3rych pracodawca mo\u017ce dowie\u015b\u0107, \u017ce szkoda doznana przez staraj\u0105cego si\u0119 o \nprac\u0119\n, powsta\u0142a w wyniku dyskryminacji w rozumieniu niniejszej \ndyrektywy\n, polega jedynie na tym, \u017ce nast\u0105pi\u0142a odmowa uwzgl\u0119dnienia jego podania o \nprac\u0119\n.\n\nArtyku\u0142\u00a0 20\n Organy ds. r\u00f3wno\u015bci\n\n1.\u00a0Pa\u0144stwa Cz\u0142onkowskie wskazuj\u0105 i podejmuj\u0105 niezb\u0119dne ustalenia dotycz\u0105ce utworzenia organu lub organ\u00f3w do \nspraw\n promowania, analizowania, monitorowania i wspierania r\u00f3wnego traktowania wszystkich os\u00f3b bez dyskryminacji ze wzgl\u0119du na p\u0142e\u0107. Organy te mog\u0105 stanowi\u0107 cz\u0119\u015b\u0107 agencji odpowiedzialnych na szczeblu krajowym za ochron\u0119 praw cz\u0142owieka lub ochron\u0119 praw jednostki.\n\n2.\u00a0Pa\u0144stwa Cz\u0142onkowskie zapewniaj\u0105, aby do kompetencji tych organ\u00f3w nale\u017ca\u0142y:\n\na) bez uszczerbku dla praw ofiar oraz stowarzysze\u0144, organizacji i innych os\u00f3b prawnych, o kt\u00f3rych mowa w art. 17 ust. 2, \u015bwiadczenie niezale\u017cnej pomocy ofiarom dyskryminacji we wnoszeniu skarg w \nsprawach\n o dyskryminacj\u0119;\n\nb) prowadzenie niezale\u017cnych bada\u0144 dotycz\u0105cych dyskryminacji;\n\nc) publikowanie niezale\u017cnych sprawozda\u0144 i wydawanie zalece\u0144 na temat wszystkich problem\u00f3w zwi\u0105zanych z tak\u0105 dyskryminacj\u0105;\n\nd) na odpowiednim szczeblu wymiana dost\u0119pnych informacji z w\u0142a\u015bciwymi organami europejskimi, takimi jak przysz\u0142y Europejski Instytut ds. \nR\u00f3wno\u015bci\n P\u0142ci.\n\nArtyku\u0142\u00a0 26\n Zapobieganie dyskryminacji\n\nPa\u0144stwa Cz\u0142onkowskie zach\u0119caj\u0105, zgodnie z prawem krajowym, uk\u0142adami zbiorowymi lub praktyk\u0105, pracodawc\u00f3w oraz osoby odpowiedzialne za dost\u0119p do szkolenia zawodowego do podejmowania skutecznych \u015brodk\u00f3w s\u0142u\u017c\u0105cych zapobieganiu wszelkim formom dyskryminacji ze wzgl\u0119du na p\u0142e\u0107, w szczeg\u00f3lno\u015bci molestowaniu oraz molestowaniu seksualnemu w miejscu \npracy\n, w dost\u0119pie do \nzatrudnienia\n, szkoleniu zawodowym i awansie zawodowym.\n\nArtyku\u0142\u00a0 29\n Uwzgl\u0119dnianie problematyki p\u0142ci w przepisach, politykach i dzia\u0142aniach\n\nPrzy formu\u0142owaniu i wprowadzaniu w \n\u017cycie\n przepis\u00f3w ustawowych, wykonawczych i administracyjnych, polityk i dzia\u0142a\u0144 w \ndziedzinach\n okre\u015blonych w niniejszej \ndyrektywie\n Pa\u0144stwa Cz\u0142onkowskie aktywnie uwzgl\u0119dniaj\u0105 cel, jakim jest \nr\u00f3wno\u015b\u0107\n kobiet i m\u0119\u017cczyzn.\n\nArtyku\u0142\u00a0 1\n Przedmiot\n\nNiniejsza \ndyrektywa\n ustanawia minimalne wymagania maj\u0105ce na celu osi\u0105gni\u0119cie r\u00f3wno\u015bci kobiet i m\u0119\u017cczyzn pod wzgl\u0119dem szans na rynku pracy i traktowania w miejscu pracy przez u\u0142atwienie pracownikom b\u0119d\u0105cym rodzicami lub opiekunom godzenia \u017cycia zawodowego z rodzinnym.\n\nW tym celu niniejsza \ndyrektywa\n przewiduje indywidualne prawa zwi\u0105zane z:\n\na) urlopem ojcowskim, urlopem rodzicielskim i urlopem opieku\u0144czym;\n\nb) elastyczn\u0105 organizacj\u0105 pracy dla pracownik\u00f3w b\u0119d\u0105cych rodzicami lub opiekun\u00f3w.\n\nArtyku\u0142\u00a0 4\n Urlop ojcowski\n\n1.\u00a0Pa\u0144stwa cz\u0142onkowskie wprowadzaj\u0105 niezb\u0119dne \u015brodki w celu zapewnienia, aby ojcowie lub, w przypadku i w zakresie przewidzianym przez prawo krajowe, r\u00f3wnowa\u017cni drudzy rodzice, mieli prawo do urlopu ojcowskiego w wymiarze dziesi\u0119ciu \ndni\n roboczych, kt\u00f3ry przys\u0142uguje z okazji narodzin dziecka pracownika. Pa\u0144stwa cz\u0142onkowskie mog\u0105 zdecydowa\u0107, czy zezwalaj\u0105 na wykorzystanie urlopu ojcowskiego cz\u0119\u015bciowo przed narodzinami dziecka, czy tylko po narodzinach dziecka oraz czy zezwalaj\u0105 na wykorzystanie takiego urlopu na elastycznych zasadach.\n\n2.\u00a0Prawo do urlopu ojcowskiego nie jest uzale\u017cnione od wcze\u015bniejszego okresu pracy ani sta\u017cu pracy.\n\n3.\u00a0Prawo do urlopu ojcowskiego jest przyznawane niezale\u017cnie od stanu cywilnego lub rodzinnego pracownika, okre\u015blonego w prawie krajowym.\n\nArtyku\u0142\u00a0 5\n Urlop rodzicielski\n\n1.\u00a0Pa\u0144stwa cz\u0142onkowskie wprowadzaj\u0105 niezb\u0119dne \u015brodki w celu zapewnienia, aby ka\u017cdy pracownik mia\u0142 indywidualne prawo do urlopu rodzicielskiego w wymiarze czterech miesi\u0119cy do wykorzystania przed osi\u0105gni\u0119ciem przez dziecko okre\u015blonego wieku, maksymalnie o\u015bmiu lat, kt\u00f3ry zostanie okre\u015blany przez poszczeg\u00f3lne pa\u0144stwa cz\u0142onkowskie lub w uk\u0142adach zbiorowych. Wiek ten jest okre\u015blany maj\u0105c na uwadze zapewnienie, aby ka\u017cde z rodzic\u00f3w mog\u0142o wykonywa\u0107 swoje prawo do urlopu rodzicielskiego skutecznie i na r\u00f3wnych zasadach.\n\n2.\u00a0Pa\u0144stwa cz\u0142onkowskie zapewniaj\u0105, by dwa miesi\u0105ce urlopu rodzicielskiego nie podlega\u0142y przeniesieniu.\n\nArtyku\u0142\u00a0 6\n Urlop opieku\u0144czy\n\n1.\u00a0Pa\u0144stwa cz\u0142onkowskie wprowadzaj\u0105 niezb\u0119dne \u015brodki w celu zapewnienia, aby ka\u017cdy pracownik mia\u0142 prawo do urlopu opieku\u0144czego w wymiarze pi\u0119ciu \ndni\n roboczych w roku. Pa\u0144stwa cz\u0142onkowskie mog\u0105 okre\u015bli\u0107 dodatkowe szczeg\u00f3\u0142y dotycz\u0105ce zakresu i warunk\u00f3w urlopu opieku\u0144czego, zgodnie z prawem krajowym lub praktyk\u0105. Skorzystanie z tego prawa mo\u017ce by\u0107 uzale\u017cnione od odpowiedniego uzasadnienia, zgodnie z prawem krajowym lub praktyk\u0105.\n\n2.\u00a0Pa\u0144stwa cz\u0142onkowskie mog\u0105 przyznawa\u0107 urlop opieku\u0144czy w oparciu o okres rozliczeniowy inny ni\u017c rok, na osob\u0119 potrzebuj\u0105c\u0105 opieki lub wsparcia, b\u0105d\u017a na konkretny przypadek.\n\nArtyku\u0142\u00a0 7\n Czas wolny od pracy z powodu dzia\u0142ania si\u0142y wy\u017cszej\n\nPa\u0144stwa cz\u0142onkowskie wprowadzaj\u0105 niezb\u0119dne \u015brodki w celu zapewnienia, aby ka\u017cdy pracownik mia\u0142 prawo do czasu wolnego od pracy z powodu dzia\u0142ania si\u0142y wy\u017cszej w pilnych sprawach rodzinnych spowodowanych chorob\u0105 lub wypadkiem, je\u017celi niezb\u0119dna jest natychmiastowa obecno\u015b\u0107 pracownika. Pa\u0144stwa cz\u0142onkowskie mog\u0105 ograniczy\u0107 prawo pracownika do czasu wolnego od pracy z powodu dzia\u0142ania si\u0142y wy\u017cszej do okre\u015blonej ilo\u015bci czasu przypadaj\u0105cej na rok lub na konkretny przypadek.\n\nArtyku\u0142\u00a0 9\n Elastyczna organizacja pracy\n\n1.\u00a0Pa\u0144stwa cz\u0142onkowskie wprowadzaj\u0105 niezb\u0119dne \u015brodki w celu zapewnienia, aby pracownicy posiadaj\u0105cy dzieci do okre\u015blonego wieku - co najmniej do o\u015bmiu lat - oraz opiekunowie mieli prawo do wyst\u0119powania z wnioskiem o elastyczn\u0105 organizacj\u0119 pracy w celu sprawowania opieki. Czas trwania takiej elastycznej organizacji pracy mo\u017ce by\u0107 w rozs\u0105dny spos\u00f3b ograniczony.\n\n2.\u00a0Pracodawcy w rozs\u0105dnym terminie rozpatruj\u0105 wnioski o elastyczn\u0105 organizacj\u0119 pracy, o kt\u00f3rych mowa w ust. 1, i odpowiadaj\u0105 na nie, uwzgl\u0119dniaj\u0105c potrzeby zar\u00f3wno pracodawcy, jak i pracownika. Pracodawcy przedstawiaj\u0105 uzasadnienie odmowy udzielenia zgody na taki wniosek lub odroczenia takiej organizacji pracy.\n\n3.\u00a0W przypadku gdy elastyczna organizacja pracy, o kt\u00f3rej mowa w ust. 1, jest ograniczona w czasie, pracownik ma prawo powrotu do poprzedniej organizacji pracy po zako\u0144czeniu uzgodnionego okresu. Pracownik ma r\u00f3wnie\u017c prawo do wyst\u0105pienia z wnioskiem o powr\u00f3t do poprzedniej organizacji pracy przed ko\u0144cem uzgodnionego okresu, gdy uzasadnia to zmiana okoliczno\u015bci. Pracodawca rozpatruje wnioski o wcze\u015bniejszy powr\u00f3t do poprzedniej organizacji pracy i odpowiada na nie, uwzgl\u0119dniaj\u0105c potrzeby zar\u00f3wno pracodawcy, jak i pracownika.\n\nArtyku\u0142\u00a0 11\n Dyskryminacja\n\nPa\u0144stwa cz\u0142onkowskie wprowadzaj\u0105 niezb\u0119dne \u015brodki w celu zakazania mniej korzystnego traktowania pracownik\u00f3w z powodu wyst\u0105pienia przez nich z wnioskiem o urlop przewidziany w art. 4, 5 lub 6 lub skorzystania z takiego urlopu lub wyst\u0105pienia przez nich z wnioskiem o czas wolny od pracy przewidziany w art. 7 lub skorzystania z takiego czasu lub z powodu skorzystania przez nich z praw przewidzianych w art. 9.\n\nArtyku\u0142\u00a0 12\n Ochrona przed zwolnieniem i ci\u0119\u017car dowodu\n\n1.\u00a0Pa\u0144stwa cz\u0142onkowskie wprowadzaj\u0105 niezb\u0119dne \u015brodki w celu zakazania zwalniania oraz wszelkich przygotowa\u0144 do zwolnienia pracownik\u00f3w z powodu wyst\u0105pienia przez nich z wnioskiem o urlop przewidziany w art. 4, 5 lub 6 lub skorzystania z takiego urlopu lub z powodu skorzystania przez nich z prawa do wyst\u0105pienia z wnioskiem o elastyczn\u0105 organizacj\u0119 pracy, o kt\u00f3rym mowa w art. 9.\n\n2.\u00a0Pracownicy, kt\u00f3rzy uwa\u017caj\u0105, \u017ce zostali zwolnieni z powodu wyst\u0105pienia przez nich z wnioskiem o urlop przewidziany w art. 4, 5 lub 6 lub skorzystania z takiego urlopu lub z powodu skorzystania przez nich z prawa do wyst\u0105pienia z wnioskiem o elastyczn\u0105 organizacj\u0119 pracy, o kt\u00f3rym mowa w art. 9, mog\u0105 zwr\u00f3ci\u0107 si\u0119 do pracodawcy o przedstawienie nale\u017cycie uzasadnionych powod\u00f3w zwolnienia. W przypadku zwolnienia pracownika, kt\u00f3ry wyst\u0105pi\u0142 w wnioskiem o urlop przewidziany w art. 4, 5 lub 6 lub skorzysta\u0142 z takiego urlopu, pracodawca przedstawia uzasadnienie zwolnienia na pi\u015bmie.\n\n3.\u00a0Pa\u0144stwa cz\u0142onkowskie wprowadzaj\u0105 niezb\u0119dne \u015brodki w celu zapewnienia, aby w przypadku gdy pracownicy, kt\u00f3rzy uwa\u017caj\u0105, \u017ce zostali zwolnieni z powodu wyst\u0105pienia przez nich z wnioskiem o urlop przewidziany w art. 4, 5 lub 6 lub skorzystania z takiego urlopu, przedstawi\u0105 przed s\u0105dem lub innym w\u0142a\u015bciwym organem fakty, na podstawie kt\u00f3rych mo\u017cna domniemywa\u0107, \u017ce zostali zwolnieni z takiego powodu, udowodnienie, \u017ce zwolnienie nast\u0105pi\u0142o z innych powod\u00f3w, spoczywa na pracodawcy.\n\nArtyku\u0142\u00a0 14\n Ochrona przed negatywnym traktowaniem lub negatywnymi konsekwencjami\n\nPa\u0144stwa cz\u0142onkowskie wprowadzaj\u0105 \u015brodki niezb\u0119dne w celu ochrony pracownik\u00f3w, w tym pracownik\u00f3w b\u0119d\u0105cych przedstawicielami pracownik\u00f3w, przed jakimkolwiek negatywnym traktowaniem przez pracodawc\u0119 lub negatywnymi konsekwencjami wynikaj\u0105cymi ze skargi z\u0142o\u017conej wewn\u0105trz przedsi\u0119biorstwa lub post\u0119powa\u0144 s\u0105dowych w celu wyegzekwowania zgodno\u015bci z wymogami przewidzianymi w niniejszej \ndyrektywie\n.\n\nArtyku\u0142\u00a0 15\n Organy ds. r\u00f3wno\u015bci\n\nBez uszczerbku dla kompetencji inspektorat\u00f3w pracy lub innych organ\u00f3w egzekwuj\u0105cych prawa pracownicze, w tym partner\u00f3w spo\u0142ecznych, pa\u0144stwa cz\u0142onkowskie zapewniaj\u0105, aby organ lub organy wyznaczone na podstawie \nart. 20\ndyrektywy\n 2006/54/WE do cel\u00f3w propagowania, analizy, monitorowania i wspierania r\u00f3wnego traktowania wszystkich os\u00f3b, bez dyskryminacji ze wzgl\u0119du na p\u0142e\u0107, by\u0142y w\u0142a\u015bciwe w odniesieniu do spraw zwi\u0105zanych z dyskryminacj\u0105 wchodz\u0105cych w zakres stosowania niniejszej \ndyrektywy\n.\n\nStopka\n\nBack", "metadata": {"url": "https://rownosc.agh.edu.pl/prawo/miedzynarodowe", "title": " Mi\u0119dzynarodowe -- R\u00f3wno\u015b\u0107 w AGH ", "depth": 2, "duplicate": false, "content_hash": "cfc8fa8bce0e3d5322a46782d2732476", "word_count": 4560, "headings": [{"level": 1, "text": "Mi\u0119dzynarodowe"}, {"level": 2, "text": "Stopka"}]}}