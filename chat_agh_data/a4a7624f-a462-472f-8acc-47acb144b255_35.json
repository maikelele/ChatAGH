{"content": "# ETEIA - Wydzia\u0142 Energetyki i Paliw | AGH Krak\u00f3w\n\nURL: https://weip.agh.edu.pl/eteia/\nCrawled: 2025-03-19 21:35:42\n\nAGH POPROWADZI NOWY PROJEKT WSPIERAJ\u0104CY INNOWACYJNO\u015a\u0106 I PRZEDSI\u0118BIORCZO\u015a\u0106 FINANSOWANY PRZEZ EIT\n\nZ przyjemno\u015bci\u0105 informujemy, \u017ce Akademia G\u00f3rniczo-Hutnicza poprowadzi nowy projekt \u201ePrzedsi\u0119biorcy Transformacji Energetycznej w Dzia\u0142aniu\u201d \u2013 Tworzenie \u015brodowiska akademickiego wspieraj\u0105cego m\u0142ode talenty (ETEIA).\n\nW projekcie bior\u0105 udzia\u0142 trzy Wydzia\u0142y Akademii G\u00f3rniczo-Hutniczej:\n\nWydzia\u0142 Energetyki i Paliw \u2013 koordynator projektu\n\nWydzia\u0142 In\u017cynierii L\u0105dowej I Gospodarki Zasobami\n\nWydzia\u0142 Zarz\u0105dzania\n\nProjektem kieruje dr hab. in\u017c. Katarzyna Styszko, prof. AGH\u00a0 z Wydzia\u0142u Energetyki i Paliw.\n\nProjekt otrzyma dofinansowanie z inicjatywy: EIT HEI INITIATIVE Innovation Capacity Building for Higher Education. Ta nowa inicjatywa Europejskiego Instytutu Innowacji i Technologii (EIT) ma na celu zwi\u0119kszenie potencja\u0142u przedsi\u0119biorczo\u015bci i innowacyjno\u015bci instytucji szkolnictwa wy\u017cszego.\n\nW ramach projektu ETEIA b\u0119dziemy wsp\u00f3\u0142pracowa\u0107 z nast\u0119puj\u0105cymi partnerami: \n\n University of Tr\u00e1s-os-Montes and Alto Douro, Portugalia \n\n OSTIM Technical University, Turcja \n\n Centrum \u0141ukasiewicz, Polska \n\nNew Energy Transfer Ltd. \u2013 partner przemys\u0142owy\n\nProjekt ma na celu stworzenie przyjaznego \u015brodowiska dla m\u0142odych przedsi\u0119biorc\u00f3w zajmuj\u0105cych si\u0119 zarz\u0105dzaniem zasobami, technologiami energetycznymi i gospodark\u0105 o obiegu zamkni\u0119tym, a tak\u017ce student\u00f3w zainteresowanych przekszta\u0142ceniem swoich pomys\u0142\u00f3w w odnosz\u0105ce sukcesy firmy.\n\nCele szczeg\u00f3\u0142owe pprojektu obejmuj\u0105:\n\nrozw\u00f3j innowacyjno\u015bci i przedsi\u0119biorczo\u015bci;\n\nstworzenie programu mentorskiego dla student\u00f3w i kadry;\n\nstworzenie systemu wspieraj\u0105cego transfer wiedzy z edukacji do biznesu;\n\nwzmocnienie wsp\u00f3\u0142pracy mi\u0119dzy uczelniami a przemys\u0142em;\n\nwymiana do\u015bwiadcze\u0144 w zakresie innowacji i przedsi\u0119biorczo\u015bci mi\u0119dzy partnerami;\n\nrozw\u00f3j wiedzy i kompetencji student\u00f3w, pracownik\u00f3w akademickich i administracyjnych.\n\nW ramach inicjatywy HEI EIT projekt otrzyma dofinansowanie w wysoko\u015bci 400 000 euro, w pierwszej fazie, trwaj\u0105cej do grudnia 2021 r., z mo\u017cliwo\u015bci\u0105 przed\u0142u\u017cenia o kolejne 18 miesi\u0119cy. W drugiej fazie projektu dofinansowanie wynosi 800\u00a0000 euro. Wi\u0119cej informacji o projekcie podamy w nadchodz\u0105cych miesi\u0105cach!\n\nO INICJATYWIE HEI EIT \n\nInicjatywa HEI EIT jest kluczowym celem dla EIT w ramach nowej strategii EIT Strategic Innovation Agenda 2021-2027. Inicjatywa ma na celu wspieranie instytucji szkolnictwa wy\u017cszego wiedz\u0105 fachow\u0105 i coachingiem, dost\u0119pem do ekosystemu innowacji EIT oraz finansowaniem, umo\u017cliwiaj\u0105c im opracowywanie plan\u00f3w dzia\u0142a\u0144 innowacyjnych, uzupe\u0142niaj\u0105cych potrzeby poszczeg\u00f3lnych instytucji szkolnictwa wy\u017cszego.\n\nW ramach fazy pilota\u017cowej inicjatywa zapewni\u0142a finansowanie 23 projektom, a kolejne zaproszenie do sk\u0142adania wniosk\u00f3w spodziewane jest pod koniec 2021 r.\n\nEuropejski Instytut Innowacji i Technologii (EIT) wzmacnia zdolno\u015b\u0107 Europy do innowacji poprzez dostarczanie rozwi\u0105za\u0144 dla pal\u0105cych wyzwa\u0144 globalnych oraz poprzez piel\u0119gnowanie talent\u00f3w przedsi\u0119biorczych w celu tworzenia zr\u00f3wnowa\u017conego wzrostu i miejsc pracy dla wykwalifikowanych pracownik\u00f3w w Europie.\n\nEIT jest organem UE i integraln\u0105 cz\u0119\u015bci\u0105 Horyzontu Europa, unijnego programu ramowego w zakresie bada\u0144 naukowych i innowacji. Instytut wspiera dynamiczne og\u00f3lnoeuropejskie partnerstwa, Wsp\u00f3lnoty Wiedzy i Innowacji EIT, w\u015br\u00f3d wiod\u0105cych firm, laboratori\u00f3w badawczych i uniwersytet\u00f3w.\n\nadres strony projektu\n\nhttp://eteia.agh.edu.pl/", "metadata": {"url": "https://weip.agh.edu.pl/eteia/", "title": "ETEIA - Wydzia\u0142 Energetyki i Paliw | AGH Krak\u00f3w", "depth": 3, "duplicate": false, "content_hash": "98678e236386d2ecb62d2950cbbc05c9", "word_count": 407, "headings": [{"level": 1, "text": "ETEIA"}]}}