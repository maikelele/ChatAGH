{"content": "# Nagroda Ameryka\u0144skiego Towarzystwa Ceramicznego dla prof. Jerzego Lisa-- Serwis Akademii G\u00f3rniczo-Hutniczej \n\nURL: https://www.agh.edu.pl/osiagniecia/info/article/nagroda-amerykanskiego-towarzystwa-ceramicznego-dla-prof-jerzego-lisa/\nCrawled: 2025-03-19 21:59:47\n\nNagroda Ameryka\u0144skiego Towarzystwa Ceramicznego dla prof. Jerzego Lisa \n\n 04/02/2019 \n\nProf. dr hab. in\u017c. Jerzy Lis, Prorektor ds. Wsp\u00f3\u0142pracy AGH, zosta\u0142 \nlaureatem nagrody \u201eThe Bridge Building Award\u201d przyznawanej corocznie przez Ameryka\u0144skie Towarzystwo Ceramiczne naukowcowi spoza Stan\u00f3w Zjednoczonych, kt\u00f3ry wni\u00f3s\u0142 wyj\u0105tkowy wk\u0142ad w rozw\u00f3j in\u017cynierii ceramicznej.\n\nNagroda zosta\u0142a wr\u0119czona podczas 43. Mi\u0119dzynarodowej Konferencji ICACC (International Conference & Exposition on Advanced Ceramics and Composites), kt\u00f3ra odby\u0142a si\u0119 w dniach 22-27 stycznia 2019 r. w Daytona Beach na Florydzie. Jest to jedno z najwa\u017cniejszych \u015bwiatowych spotka\u0144 naukowc\u00f3w i przedstawicieli przemys\u0142u ceramicznego w zakresie nowoczesnych materia\u0142\u00f3w i kompozyt\u00f3w oraz technologii ich wytwarzania.\n\nW zwi\u0105zku z przyznaniem nagrody profesor Jerzy Lis zosta\u0142 zaproszony do wyg\u0142oszenia wyk\u0142adu plenarnego, kt\u00f3ry nosi\u0142 tytu\u0142 \u201eProcessing of complex ceramic materials by rapid high-energy techniques\u201d.\n\nKonferencja ICACC organizowana jest corocznie przez\u00a0\u00a0istniej\u0105ce od 1898 r. Ameryka\u0144skie Towarzystwo Ceramiczne \u2013 The American Ceramic Society. Jego misj\u0105\u00a0jest rozw\u00f3j szeroko rozumianych bada\u0144 nad materia\u0142ami ceramicznymi. Towarzystwo zrzesza ponad 11 000 naukowc\u00f3w, badaczy, in\u017cynier\u00f3w, student\u00f3w, producent\u00f3w i specjalist\u00f3w z ponad 70 kraj\u00f3w.\n\nPowr\u00f3t\n\n Powi\u0105zane pliki\n\n prof_lis_Nagroda-Amerykanskiego-Towarzystwa-Ceramicznego_1.jpg \n 83 KB \n\n prof_Lis_dyplom-1.tif \n 669 KB", "metadata": {"url": "https://www.agh.edu.pl/osiagniecia/info/article/nagroda-amerykanskiego-towarzystwa-ceramicznego-dla-prof-jerzego-lisa/", "title": "Nagroda Ameryka\u0144skiego Towarzystwa Ceramicznego dla prof. Jerzego Lisa-- Serwis Akademii G\u00f3rniczo-Hutniczej ", "depth": 3, "duplicate": false, "content_hash": "00d2c992df940099d7296ac5d8a74389", "word_count": 176, "headings": [{"level": 1, "text": "Aktualno\u015bci"}, {"level": 2, "text": "Inne artyku\u0142y"}, {"level": 2, "text": "Najnowsze artyku\u0142y"}, {"level": 2, "text": "Stopka"}]}}