{"content": "# Ze smutkiem informujemy, \u017ce w dniu 27 lutego 2025 roku po d\u0142ugiej chorobie zmar\u0142 w wieku 87 lat prof. dr hab. Edward Chru\u015bciel.-- Wydzia\u0142 Fizyki i Informatyki Stosowanej AGH \n\nURL: https://www.fis.agh.edu.pl/aktualnosci/detail/ze-smutkiem-informujemy-ze-w-dniu-27-lutego-2025-roku-po-dlugiej-chorobie-zmarl-w-wieku-87-lat-prof-dr-hab-edward-chrusciel\nCrawled: 2025-03-19 21:36:32\n\nZe smutkiem informujemy, \u017ce w dniu 27 lutego 2025 roku po d\u0142ugiej chorobie zmar\u0142 w wieku 87 lat prof. dr hab. Edward Chru\u015bciel. \n\n 01-03-2025 \n\nProf. dr hab. Edward Chru\u015bciel by\u0142 d\u0142ugoletnim pracownikiem Mi\u0119dzyresortowego Instytutu Fizyki i Techniki J\u0105drowej, przekszta\u0142conego na pocz\u0105tku lat 90-tych w Wydzia\u0142 Fizyki i Techniki J\u0105drowej, a nast\u0119pnie w Wydzia\u0142 Fizyki i Informatyki Stosowanej AGH w Krakowie.\n\nUrodzi\u0142 si\u0119 7 kwietnia 1937 roku w Ropicy Polskiej ko\u0142o Gorlic. Studia magisterskie uko\u0144czy\u0142 w 1959 roku na Wydziale Matematyki, Fizyki i Chemii Uniwersytetu Jagiello\u0144skiego. W tym samym roku rozpocz\u0105\u0142 prac\u0119 na AGH. W 1968 roku uzyska\u0142 stopie\u0144 doktora, a w 1983 roku doktora habilitowanego, na podstawie rozprawy \"Analiza promieniowania gamma z wychwytu radiacyjnego do oceny warto\u015bci z\u0142\u00f3\u017c surowc\u00f3w sta\u0142ych\". W 1993 roku otrzyma\u0142 tytu\u0142 naukowy profesora. By\u0142 wybitnym specjalist\u0105 w zakresie fizyki i geofizyki j\u0105drowej oraz przemys\u0142owych zastosowa\u0144 izotop\u00f3w promieniotw\u00f3rczych. Od 1979 roku pe\u0142ni\u0142 funkcj\u0119 kierownika Zak\u0142adu Geofizyki J\u0105drowej, Mi\u0119dzyresortowego Instytutu Fizyki i Techniki J\u0105drowej, a od 1992 roku Wydzia\u0142u Fizyki i Techniki J\u0105drowej AGH. Jest autorem ponad 100 publikacji i 7 patent\u00f3w. W trakcie swojej kariery wypromowa\u0142 wielu magistr\u00f3w i doktor\u00f3w. W pracy da\u0142 si\u0119 pozna\u0107 jako \u015bwietny fachowiec, wspieraj\u0105cy rozw\u00f3j naukowy cz\u0142onk\u00f3w swojego zespo\u0142u. By\u0142 niezwykle ciep\u0142ym, pe\u0142nym humoru cz\u0142owiekiem, wspania\u0142ym gaw\u0119dziarzem.\n\nUroczysto\u015bci pogrzebowe odb\u0119d\u0105 si\u0119 4 marca 2025 roku o godz. 10:20 w kaplicy na cmentarzu Rakowickim.\n\nPowr\u00f3t", "metadata": {"url": "https://www.fis.agh.edu.pl/aktualnosci/detail/ze-smutkiem-informujemy-ze-w-dniu-27-lutego-2025-roku-po-dlugiej-chorobie-zmarl-w-wieku-87-lat-prof-dr-hab-edward-chrusciel", "title": "Ze smutkiem informujemy, \u017ce w dniu 27 lutego 2025 roku po d\u0142ugiej chorobie zmar\u0142 w wieku 87 lat prof. dr hab. Edward Chru\u015bciel.-- Wydzia\u0142 Fizyki i Informatyki Stosowanej AGH ", "depth": 3, "duplicate": false, "content_hash": "068bceffd7dc6e1c65307ea504ce1086", "word_count": 222, "headings": [{"level": 1, "text": "Ze smutkiem informujemy, \u017ce w dniu 27 lutego 2025 roku po d\u0142ugiej chorobie zmar\u0142 w wieku 87 lat prof. dr hab. Edward Chru\u015bciel."}, {"level": 2, "text": "Stopka"}]}}