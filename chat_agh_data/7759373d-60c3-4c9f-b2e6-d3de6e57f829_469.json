{"content": "#  Blok humanistyczno-spo\u0142eczny -- Centrum Obs\u0142ugi Kszta\u0142cenia AGH \n\nURL: https://www.cok.agh.edu.pl/ubpo/blok-humanistyczno-spoleczny\nCrawled: 2025-03-19 22:41:19\n\nPrzejd\u017a do tre\u015bci\n\nPrzejd\u017a do stopki\n\n Blok humanistyczno-spo\u0142eczny \n\nCharakterystyka bloku\n\nBlok humanistyczno-spo\u0142eczny UBPO tworzy ponad 100 przedmiot\u00f3w dedykowanych studentom studi\u00f3w I i II stopnia z dyscyplin szeroko poj\u0119tej humanistyki, jak r\u00f3wnie\u017c ukierunkowanych na zagadnienia spo\u0142eczne, ekonomiczne, przedsi\u0119biorczo\u015bci czy rozw\u00f3j kompetencji mi\u0119kkich.\n\nDzi\u0119ki przedmiotom H-S z UBPO studenci mog\u0105 realizowa\u0107 obowi\u0105zkowy z punktu widzenia programu studi\u00f3w przedmiot humanistyczno-spo\u0142eczny, lub wybra\u0107 z bazy przedmiot nieobj\u0119ty programem studi\u00f3w, jako przedmiot dodatkowy.\n\nWi\u0119kszo\u015b\u0107 przedmiot\u00f3w H-S z UBPO to przedmioty 2 lub 3-ECTSowe (w bazie jest jeden przedmiot za 1 ECTS dedykowany studentom II stopnia), zatem s\u0105 to w znakomitej wi\u0119kszo\u015bci przedmioty 30 \u2013 45-godzinne.\n\nWi\u0119kszo\u015b\u0107 zaj\u0119\u0107 jest planowana w pa\u015bmie porannym, tj. 8:00 \u2013 10:30, oraz popo\u0142udniowym \u2013 od godziny 15:00\n\nPe\u0142na oferta przedmiot\u00f3w H-S na dany rok akademicki w podziale na semestry zimowy i letni znajduje si\u0119 w systemie\n\nSylabusy AGH.\n\nBaza przedmiot\u00f3w H-S jest otwarta do rejestracji dwa razy w roku akademickim przed rozpocz\u0119ciem ka\u017cdego semestru.\n\nZapisy odbywaj\u0105 si\u0119 za po\u015brednictwem\n systemu USOSWeb.\n\nDlaczego wybieram przedmiot humanistyczno-spo\u0142eczny?\n\nStudenci kierunk\u00f3w studi\u00f3w nieb\u0119d\u0105cych naukami humanistycznymi lub spo\u0142ecznymi maj\u0105 obowi\u0105zek (Rozporz\u0105dzenie MNiSW ws. studi\u00f3w) zrealizowa\u0107 w ramach programu studi\u00f3w modu\u0142y humanistyczne lub spo\u0142eczne za sumaryczn\u0105 ilo\u015b\u0107 nie mniejsz\u0105 ni\u017c 5 ECTS w ramach poziomu studi\u00f3w.\n\nW programach studi\u00f3w w AGH obowi\u0105zkowe modu\u0142y H-S najcz\u0119\u015bciej rozdzielone s\u0105 na dwa kursy po 2 lub 3 ECTS przypadaj\u0105ce na plan studi\u00f3w w poszczeg\u00f3lnych semestrach. Tak punktowane przedmioty znajduj\u0105 si\u0119 w bloku H-S UBPO (oraz jeden przedmiot za 1 ECTS dla student\u00f3w studi\u00f3w II stopnia).\n\nAGH stwarza mo\u017cliwo\u015b\u0107 ucz\u0119szczania i realizacji modu\u0142\u00f3w H-S w ramach UBPO, daj\u0105cej szerokie spektrum wyboru) lub w ramach kurs\u00f3w organizowanych indywidualnie przez wydzia\u0142y. Cz\u0119\u015b\u0107 wydzia\u0142\u00f3w, poza mo\u017cliwo\u015bci\u0105 skorzystania z w\u0142asnej oferty, wskazuje blok H-S UBPO jako alternatyw\u0119 dla realizacji takiego kursu (-\u00f3w).\n\nStopka\n\nKana\u0142 AGH w serwisie YouTube\nFanpage AGH w serwisie Facebook\nFanpage AGH w serwisie Linkedin\nKana\u0142 AGH w serwisie Twitter\nFanpage AGH w serwisie Instagram\nFanpage AGH w serwisie Tiktok\n\nBack", "metadata": {"url": "https://www.cok.agh.edu.pl/ubpo/blok-humanistyczno-spoleczny", "title": " Blok humanistyczno-spo\u0142eczny -- Centrum Obs\u0142ugi Kszta\u0142cenia AGH ", "depth": 3, "duplicate": false, "content_hash": "9adea765dbb160c1e4a7fedad3cd8772", "word_count": 320, "headings": [{"level": 1, "text": "Blok humanistyczno-spo\u0142eczny"}, {"level": 2, "text": "Charakterystyka bloku"}, {"level": 2, "text": "Dlaczego wybieram przedmiot humanistyczno-spo\u0142eczny?"}, {"level": 2, "text": "Stopka"}]}}