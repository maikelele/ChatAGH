{"content": "#  Wsp\u00f3\u0142praca / Akademia G\u00f3rniczo-Hutnicza w Krakowie \n\nURL: https://www.ce.agh.edu.pl/wspolpraca/\nCrawled: 2025-03-19 21:39:32\n\nDla Biznesu\nCentrum Energetyki AGH oferuje elastyczne podej\u015bcie do realizacji bada\u0144 naukowych oraz us\u0142ug badawczo-rozwojowych i eksperckich. Jako jednostka znajduj\u0105ca si\u0119 w strukturach Akademii G\u00f3rniczo-Hutniczej im. Stanis\u0142awa Staszica w Krakowie korzystamy z wiedzy i do\u015bwiadczenia naszych najlepszych naukowc\u00f3w - praktyk\u00f3w. W ka\u017cdym przypadku zajmiemy si\u0119 selekcj\u0105 kompletowaniem potrzebnej\u00a0 kadry, procedurami administracyjnymi na naszej Uczelni oraz zarz\u0105dzaniem infrastruktur\u0105 laboratoryjn\u0105. Oferujemy mo\u017cliwo\u015b\u0107 podpisania Umowy o wsp\u00f3\u0142pracy, kt\u00f3ra umo\u017cliwia potem elastyczne kszta\u0142towanie bie\u017c\u0105cego partnerstwa.\n\nBadania i projekty naukowe, prace badawcze\n\nMo\u017cemy ubiega\u0107 si\u0119 o dofinansowania projekt\u00f3w badawczych w ramach program\u00f3w krajowych i europejskich na dwa sposoby:\nwsp\u00f3lnie, na podstawie umowy konsorcjum,\njako partner lub podwykonawca wskazany przez osob\u0119 fizyczn\u0105/firm\u0119 we wniosku o realizacj\u0119 projektu.\nLista projekt\u00f3w, kt\u00f3re zrealizowali\u015bmy do tej pory znajduje si\u0119 tutaj.\n\nUs\u0142ugi badawczo-rozwojowe, prace zlecone, ekspertyzy i konsultacje\n\nWsp\u00f3\u0142praca z podmiotami gospodarczymi mo\u017ce polega\u0107 na:\nprzyj\u0119ciu zlecenia wykonania prac badawczych lub ekspertyz na zasadach rynkowych,\nwynaj\u0119ciu powierzchni do utworzenia laboratorium wg indywidualnych potrzeb,\nwynaj\u0119ciu wyposa\u017conego laboratorium wraz z zespo\u0142em naukowc\u00f3w do prowadzenia prac B+R,\norganizacji wsp\u00f3lnego laboratorium.\n\nW wydzielonej cz\u0119\u015bci komercyjno-badawczej utworzyli\u015bmy laboratoria us\u0142ugowe, wyposa\u017cone w nowoczesn\u0105 aparatur\u0119. Realizujemy w nich rozmaite zlecenia z przemys\u0142u, pocz\u0105wszy od bada\u0144 w\u0142asno\u015bci fizyczno-chemiczno-mechanicznych r\u00f3\u017cnych materia\u0142\u00f3w i surowc\u00f3w w skali od nano do makro, bada\u0144 urz\u0105dze\u0144 energetycznych, uk\u0142ad\u00f3w automatyki, elektroniki i elektrotechniki stosowanych w energetyce, po eksperckie analizy i raporty. \n\nPe\u0142na lista laboratori\u00f3w komercyjnych wraz z ofertami us\u0142ugowymi znajduje si\u0119 \ntutaj\n.\n\nOrganizacja przestrzeni badawczej\n\nProwadzenie prac badawczych wymaga skupienia, czasu i spokoju, a my dodajemy do tego odrobin\u0119 wygody.\n\nW strefie z ograniczonym dost\u0119pem oferujemy najem pomieszcze\u0144 do utworzenia laboratorium na w\u0142asne potrzeby badawcze. Ka\u017cde pomieszczenie jest wyposa\u017cone w zamek elektroniczny, podstawowe meble biurowe i sprz\u0119t komputerowy (PC, drukarka/UPS), klimatyzacj\u0119, dost\u0119p do wi-fi oraz medi\u00f3w.\n\nCz\u0119\u015b\u0107 z oferowanych pomieszcze\u0144 dostosowano do bezpiecznej pracy ze szkodliwymi czynnikami i wyposa\u017cono w gotowe do u\u017cycia dygestoria, szafy ogniowe i chemiczne, komory r\u0119kawicowe, odci\u0105gi miejscowe i pod\u0142ogowe, detektory gaz\u00f3w palnych i wybuchowych. W licznych laboratoriach doprowadzona jest r\u00f3wnie\u017c instalacja gaz\u00f3w technicznych m. in.: wod\u00f3r H 5.0, argon Ar 5.0, hel He 5.0, SPS 5.0 oraz powietrza technicznego SPT.\n\nPosiadamy tak\u017ce wachlarz pomieszcze\u0144 towarzysz\u0105cych dla spotka\u0144 zespo\u0142\u00f3w projektowych: sal meetingowych wyposa\u017conych z sprz\u0119t audio-wizualny oraz pokoi socjalnych (kuchnie, jadalnie, lobby \u201eWie\u017ca\u201d, bar). To idealnie dope\u0142nienie naszej przestrzeni badawczej do pracy na najwy\u017cszym poziomie.\n\n Zapraszamy do zapoznania si\u0119 z nasz\u0105 \ngaleri\u0105\n.\n\nAle to nie wszystko!\n\nZdajemy sobie spraw\u0119, \u017ce ka\u017cdy aspekt Pa\u0144stwa oczekiwa\u0144 wymaga indywidualnego podej\u015bcia i dostosowania. W znakomitej wi\u0119kszo\u015bci przypadk\u00f3w jeste\u015bmy gotowi zaproponowa\u0107 korzystne rozwi\u0105zanie.\u00a0\n\nDlatego zapraszamy do\u00a0\nkontaktu\n.", "metadata": {"url": "https://www.ce.agh.edu.pl/wspolpraca/", "title": " Wsp\u00f3\u0142praca / Akademia G\u00f3rniczo-Hutnicza w Krakowie ", "depth": 3, "duplicate": false, "content_hash": "f4990820b32d8c38691987a56876adf2", "word_count": 414, "headings": [{"level": 1, "text": "Dla Biznesu"}, {"level": 2, "text": "Badania i projekty naukowe, prace badawcze"}, {"level": 2, "text": "Us\u0142ugi badawczo-rozwojowe, prace zlecone, ekspertyzy i konsultacje"}, {"level": 2, "text": "Organizacja przestrzeni badawczej"}, {"level": 2, "text": "Ale to nie wszystko!"}, {"level": 1, "text": "Kontakt"}]}}