{"content": "#  Open Access -- Biblioteka G\u0142\u00f3wna AGH \n\nURL: https://bg.agh.edu.pl/otwarta-nauka/open-access\nCrawled: 2025-03-19 22:38:52\n\nPrzejd\u017a do tre\u015bci\n\nPrzejd\u017a do stopki\n\n Open Access \n\nKa\u017cdy u\u017cytkownik Internetu ma nieograniczony dost\u0119p do zamieszczonych tam publikacji \u2014 bez op\u0142at, logowania czy innych ogranicze\u0144 technicznych (w tym konieczno\u015bci zainstalowania dodatkowego, p\u0142atnego oprogramowania).\n Publikowanie w otwartym dost\u0119pie umo\u017cliwia ka\u017cdemu u\u017cytkownikowi swobodne czytanie, kopiowanie, drukowanie i wykorzystywanie do cel\u00f3w naukowych lub dydaktycznych udost\u0119pnionych w ten spos\u00f3b tre\u015bci, zgodnie z udzielon\u0105 licencj\u0105 przez autora.\n\n Licencje Creative Commons \n\n Programy publikowania otwartego \n\n Publikowanie zgodne z NCN \n\n Journal Checker Tool \n\n Sherpa Romeo \n\n Plan S \n\n Horyzont Europa \n\n Wymagania dotycz\u0105ce otwartej nauki \n\n Drapie\u017cne czasopisma \n\n Otwarte monografie \n\n Przydatne linki \n\nOtwarty dost\u0119p zwi\u0119ksza widoczno\u015b\u0107 i \u0142atwo\u015b\u0107 wyszukiwania publikacji, a co za tym idzie \u2013 prowadzi do zwi\u0119kszenia liczby ich cytowa\u0144 i oddzia\u0142ywania. U\u0142atwia i przy\u015bpiesza komunikacj\u0119 naukow\u0105 oraz wsp\u00f3\u0142prac\u0119 mi\u0119dzy r\u00f3\u017cnymi podmiotami \u2013 zar\u00f3wno z obszaru nauki, jak i spoza niego (np. naukowc\u00f3w z przedsi\u0119biorcami).\n\nPomaga r\u00f3wnie\u017c w zarz\u0105dzaniu wiedz\u0105 i przeprowadzaniu ewaluacji, u\u0142atwia archiwizacj\u0119 i d\u0142ugoterminowe przechowywanie tre\u015bci w postaci cyfrowej. Jest skutecznym narz\u0119dziem promocji naukowca.\n Czasem pojawiaj\u0105 si\u0119 obawy, \u017ce otwarty dost\u0119p do publikacji narazi autor\u00f3w na wi\u0119ksze ryzyko plagiat\u00f3w, ale\u00a0im szerzej dost\u0119pny jest pe\u0142ny tekst utworu, tym \u0142atwiej takie naruszenia zidentyfikowa\u0107 i eliminowa\u0107. Opublikowanie utworu na wolnej licencji pozwala \u015bledzi\u0107 plagiaty z u\u017cyciem technik maszynowych. Je\u015bli nawet otwarty dost\u0119p zwi\u0119ksza ryzyko narusze\u0144, to r\u00f3wnocze\u015bnie zwi\u0119ksza si\u0119 skala dost\u0119pnych metod, kt\u00f3re mog\u0105 im przeciwdzia\u0142a\u0107.\n\nZielona droga\n \u2013 autor samodzielnie deponuje swoje publikacje w repozytorium (zgodnie z umow\u0105 zawart\u0105 z wydawc\u0105).\n Autor, publikuj\u0105c w czasopi\u015bmie, zrzeka si\u0119 cz\u0119\u015bciowo lub ca\u0142kowicie swoich praw autorskich maj\u0105tkowych do artyku\u0142u. Wydawnictwa maj\u0105 okre\u015blon\u0105 polityk\u0119 OA, zgodnie z kt\u00f3r\u0105 autor mo\u017ce samodzielnie rozpowszechni\u0107 swoj\u0105 prac\u0119. Najcz\u0119\u015bciej jest to:\n\nembargo\n - czas, w kt\u00f3rym artyku\u0142 mo\u017ce znajdowa\u0107 si\u0119 tylko na stronie wydawcy,\n\nsamoarchiwizacja\n wersji artyku\u0142u w formie preprintu (przed recenzj\u0105) lub postprintu (po recenzji, ale bez szaty edytorskiej czasopisma),\u00a0okre\u015blenie licencji, na jakiej artyku\u0142 mo\u017ce by\u0107 rozpowszechniony.\n\nZasady OA poszczeg\u00f3lnych czasopism mo\u017cna sprawdzi\u0107 w serwisie \nSherpa/RoMEO\n, kt\u00f3ry gromadzi informacje na temat polityk OA poszczeg\u00f3lnych wydawc\u00f3w. Baz\u0119 mo\u017cna przeszukiwa\u0107 po nazwie wydawnictwa, tytule czasopisma b\u0105d\u017a numerze ISSN. Stosowane s\u0105 cztery kolory dla oznaczenia strategii wydawc\u00f3w wzgl\u0119dem preprint\u00f3w i postprint\u00f3w:\n\nzielony -\u00a0mo\u017cna archiwizowa\u0107 preprinty, postprinty i ostateczne wersje wydawcy,\n\nniebieski -\u00a0mo\u017cna archiwizowa\u0107 postprinty i ostateczne wersje wydawcy,\n\n\u017c\u00f3\u0142ty -\u00a0mo\u017cna archiwizowa\u0107 preprinty,\n\nbia\u0142y -\u00a0archiwizowanie nie jest formalnie dopuszczone przez wydawc\u0119.\n\n Dodatkowo polityki poszczeg\u00f3lnych wydawc\u00f3w mo\u017cna sprawdzi\u0107 r\u00f3wnie\u017c w serwisie \nDOAJ\n (\nDirectory of Open Access Journals\n).\n Publikacja powinna zosta\u0107 zdeponowana w otwartym repozytorium, kt\u00f3re zapewnia odpowiedni\u0105 infrastruktur\u0119 przystosowan\u0105 do d\u0142ugotrwa\u0142ego przechowywania i udost\u0119pniania plik\u00f3w oraz jest indeksowane w r\u00f3\u017cnych bazach bibliograficzno-abstraktowych i wyszukiwarkach naukowych. To z kolei ma znacz\u0105cy wp\u0142yw na liczb\u0119 cytowa\u0144.\n\nZ\u0142ota droga -\u00a0\nwydawca\u00a0zapewnia bezp\u0142atny dost\u0119p do wszystkich artyku\u0142\u00f3w na stronie internetowej czasopisma, natychmiast po publikacji. Rozr\u00f3\u017cniamy dwa rodzaje:\n\nFull Gold Open Access\n\u00a0- brak op\u0142at abonamentowych. Wydawcy pobieraj\u0105 tzw. op\u0142at\u0119 za przetwarzanie artyku\u0142u (APC \u2014 \nArticle Processing Charges\n), musi zosta\u0107 uiszczona przez autora lub instytucj\u0119 finansuj\u0105c\u0105.\nHybrid Gold Open Access\n -\n\u00a0autorzy publikuj\u0105 w tradycyjnych czasopismach subskrypcyjnych, ale mog\u0105 wybra\u0107 z\u0142oty dost\u0119p dla swoich publikacji op\u0142acaj\u0105c APC. Po opublikowaniu artyku\u0142u jest on w pe\u0142ni dost\u0119pny dla czytelnik\u00f3w.\n\nR\u00f3\u017cnice mi\u0119dzy Green OA a Gold OA\n\nDiamentowa droga -\u00a0\nwydawca\u00a0nie pobiera op\u0142at autorskich APC (\nArticle Processing Charge\n) ani op\u0142at od czytelnik\u00f3w za dost\u0119p do publikacji. Koszty redakcyjne pokrywaj\u0105 instytucje, uniwersytety, o\u015brodki badawcze, muzea, biblioteki czy towarzystwa naukowe zwi\u0105zane z danym czasopismem.\n\nAction plan for Diamond OA\n\nCzarny dost\u0119p -\u00a0\nnielegalny\u00a0otwarty dost\u0119p do odp\u0142atnych publikacji naukowych bez wiedzy i zgody autor\u00f3w. Cz\u0119sto wi\u0105\u017c\u0105cy si\u0119 z \u0142amaniem praw autorskich, pomijaniem zgody wydawc\u00f3w oraz brakiem koszt\u00f3w, kt\u00f3re ponoszone s\u0105 przez r\u00f3\u017cne podmioty w standardowych modelach publikowania otwartego.\n\nStopka\n\nBiblioteka G\u0142\u00f3wna AGH wdra\u017ca system biblioteczny ALMA\nDofinansowano ze \u015brodk\u00f3w Ministra Kultury i Dziedzictwa Narodowego w ramach realizacji Narodowego Programu Rozwoju Czytelnictwa 2.0 na lata 2021\u20132025. \n\nBiblioteka G\u0142\u00f3wna Akademii G\u00f3rniczo-Hutniczej\nim. Stanis\u0142awa Staszica w Krakowie\nal. Mickiewicza 30, 30-059 Krak\u00f3w, pawilon U-1\ntel. +48 12 617 32 08\ne-mail: bgagh@bg.agh.edu.pl\n\nDost\u0119pno\u015b\u0107\nOchrona danych osobowych\nIntranet BG\nNewsletter BGinfo\nMapa strony\n\nFanpage BG AGH w serwisie Facebook\">\nFanpage AGH w serwisie Linkedin\">\nFanpage AGH w serwisie Instagram\">\nKana\u0142 BG AGH w serwisie YouTube\">\n\nBack", "metadata": {"url": "https://bg.agh.edu.pl/otwarta-nauka/open-access", "title": " Open Access -- Biblioteka G\u0142\u00f3wna AGH ", "depth": 3, "duplicate": false, "content_hash": "e497845cb34aab0454df4b5fa121397e", "word_count": 686, "headings": [{"level": 1, "text": "Open Access"}, {"level": 2, "text": "Stopka"}]}}