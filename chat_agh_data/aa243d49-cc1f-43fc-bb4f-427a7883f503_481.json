{"content": "# SPIN \u2013 Ma\u0142opolskie Centra Transferu Wiedzy \u2013 Centrum Zr\u00f3wnowa\u017conego Rozwoju i Poszanowania Energii WGGiO\u015a AGH w Mi\u0119kini\n\nURL: http://www.spin.miekinia.agh.edu.pl/\nCrawled: 2025-03-19 22:38:31\n\nZobacz nasze realizacje\n\nCzym jest projekt SPIN?\n\nProjekt polega na \u015bwiadczeniu \ninnowacyjnych us\u0142ug dla przedsi\u0119biorc\u00f3w\n przez instytucje otoczenia biznesu \u2013 \nCentra Transferu Wiedzy (CTW)\n, posiadaj\u0105ce potencja\u0142 badawczo \u2013 naukowy w regionalnych inteligentnych specjalizacjach. Us\u0142ugi \u015bwiadczone przez Centra s\u0105 dla przedsi\u0119biorc\u00f3w \nbezp\u0142atne\n w kwocie netto \u2013 koszty pokrywane s\u0105 przez Lidera projektu w ramach pomocy de minimis.\n\nProjekt realizowany b\u0119dzie w formie partnerstwa. Partnerzy odpowiedzialni s\u0105 za udzielanie proinnowacyjnych us\u0142ug audytu technologicznego (zerowego i pog\u0142\u0119bionego) i transferu technologii (w tym w szczeg\u00f3lno\u015bci: przygotowanie ofert i zapyta\u0144 w zakresie prac B+R, przegl\u0105d profili wykonawc\u00f3w i nabywc\u00f3w prac B+R, nawi\u0105zywanie kontakt\u00f3w pomi\u0119dzy wykonawcami i nabywcami wynik\u00f3w prac B+R, doradztwo w procesie ubiegania si\u0119 o wsparcie w formie bon\u00f3w na innowacje oraz innych dzia\u0142a\u0144/ podzia\u0142a\u0144. Czym s\u0105 Centra Transferu Wiedzy i jak z nich korzysta\u0107? \u2013 \nczytaj dalej \u2026\n\nSie\u0107 CTW dzia\u0142aj\u0105cych w regionalnych specjalizacjach Wojew\u00f3dztwa Ma\u0142opolskiego i us\u0142ugi przez nie \u015bwiadczone przyczyniaj\u0105 si\u0119 do poprawy pozycji konkurencyjnej przedsi\u0119biorc\u00f3w, przyspieszaj\u0105c tempo rozwoju spo\u0142eczno-gospodarczego regionu.\n\nW zakresie rzeczowym projekt polega na \u015bwiadczeniu innowacyjnych us\u0142ug dla przedsi\u0119biorc\u00f3w przez instytucje otoczenia biznesu, kt\u00f3re w projekcie nosz\u0105 nazw\u0119 \u201eCentra Transferu Wiedzy\u201d. Instytucje prowadz\u0105ce CTW posiadaj\u0105 potencja\u0142 badawczo \u2013 naukowy w regionalnych inteligentnych specjalizacjach. Projekt realizowany b\u0119dzie w formie partnerstwa, zak\u0142adaj\u0105cego wsp\u00f3\u0142prac\u0119 ww. instytucji prowadz\u0105cych CTW z Liderem (Wojew\u00f3dztwem Ma\u0142opolskim, kt\u00f3rego zadania realizuje Dep. ZR UMWM). Jak dzia\u0142aj\u0105 Centra Transferu Wiedzy w Ma\u0142opolsce? \u2013 \nczytaj dalej \u2026\n\nCzym zajmuje si\u0119 Centrum Transferu Wiedzy AGH w Mi\u0119kini?\n\nProfil \nCTW AGH w Mi\u0119kini\n zgodny jest z ma\u0142opolskimi inteligentnymi specjalizacjami okre\u015blonymi w dokumencie pn. \u201eInteligentne specjalizacje wojew\u00f3dztwa ma\u0142opolskiego. \u00a0Realizacja projektu wi\u0105\u017ce si\u0119 z realizacj\u0105 us\u0142ug dla przedsi\u0119biorc\u00f3w w obszarze inteligentnej specjalizacji \nEnergia zr\u00f3wnowa\u017cona,\n w kt\u00f3rej CTW Mi\u0119kinia posiada szerokie do\u015bwiadczenie w zwi\u0105zku z realizacj\u0105 szeregu projekt\u00f3w naukowo-badawczych zwi\u0105zanych z inteligentn\u0105 specjalizacj\u0105 \u201eEnergia zr\u00f3wnowa\u017cona\u201d oraz realizacj\u0105 projektu SPIN w latach 2016-2019. SPIN dla przedsi\u0119biorc\u00f3w jest etapem identyfikacji potrzeb, formu\u0142owania problem\u00f3w i mo\u017cliwych sposob\u00f3w ich rozwi\u0105zywania. Poprzez us\u0142ugi audytu technologicznego i transferu technologicznego, kt\u00f3re b\u0119d\u0105 \u015bwiadczone w ramach regionalnych specjalizacji, firmy zyskaj\u0105 innowacyjne rozwi\u0105zania, cz\u0119sto b\u0119d\u0105ce podstaw\u0105 do rozwoju nowych technologii w oparciu o \nbony na innowacje, projekty badawczo-rozwojowe przedsi\u0119biorstw czy szybk\u0105 \u015bcie\u017ck\u0119 w konkursach og\u0142aszanych przez Narodowe Centrum Bada\u0144 i Rozwoju\n.\n\nWarto zwr\u00f3ci\u0107 uwag\u0119, \u017ce Projekt SPIN poprzez wsp\u00f3\u0142prac\u0119 z Partnerami wpisuje sie w Dzia\u0142alno\u015b\u0107 ekosystemu innowacyjno\u015bci przedsi\u0119biorstw. Wsp\u00f3\u0142praca m.in. z Polsk\u0105 Akademi\u0105 Nauk oraz wsp\u00f3\u0142praca z Departamentem Nadzoru W\u0142a\u015bcicielskiego i Gospodarki w zakresie w ramach Festiwalu Innowacji oraz oraz \nwsparcia innowacyjnej przedsi\u0119biorczo\u015bci\n. Zgodnie z koncepcj\u0105 Wojew\u00f3dztwa Ma\u0142opolskiego dotycz\u0105c\u0105 wsp\u00f3\u0142pracy B+R, us\u0142ugi te b\u0119d\u0105 \u015bwiadczone przez Centra Transferu Wiedzy (CTW) \u2013 instytucje otoczenia biznesu, kt\u00f3re prowadz\u0105 badania w obszarach regionalnych specjalizacji oraz wsp\u00f3\u0142pracuj\u0105 z przedsi\u0119biorstwami wykorzystuj\u0105c sw\u00f3j potencja\u0142 badawczo-rozwojowy w kierunkach zwi\u0105zanych z \nRegionalnymi Strategiami Innowacji\n \u2013 \nczytaj dalej \u2026 \n\nProjekt SPIN poprzez dzia\u0142anie Punktu Kontaktowego dla przedsi\u0119biorc\u00f3w przyczynia si\u0119 r\u00f3wnie\u017c do zwi\u0119kszenia dost\u0119pno\u015bci informacji na temat mo\u017cliwo\u015bci pozyskania wsparcia na dzia\u0142ania proinnowacyjne przez przedsi\u0119biorc\u00f3w, uzupe\u0142niaj\u0105c tym samym dzia\u0142ania us\u0142ugowe projektu \u015bwiadczone przez Centra Transferu Wiedzy.\n\nCzemu projekt SPIN jest wa\u017cny?\n\nOferta CTW, dzi\u0119ki dofinansowaniu kosztu us\u0142ugi, uzupe\u0142nia luk\u0119 rynkow\u0105 w dost\u0119pie do drogich us\u0142ug transferu wiedzy, bowiem staje si\u0119 dost\u0119pna dla mniejszych podmiot\u00f3w (M\u015aP). Projekt w swoich za\u0142o\u017ceniach jest kontynuacj\u0105 projektu \u201eSPIN \u2013 Ma\u0142opolskie Centra Transferu Wiedzy\u201d, kt\u00f3ry realizowany by\u0142 w ramach Dzia\u0142ania 1.3 RPO WM 2014-2020, a jego celem jest uruchomienie us\u0142ug w kolejnych (w stosunku do SPIN \u2013MCTW) regionalnych specjalizacjach. Projekt SPIN \u2013 MCTW zako\u0144czy\u0142 si\u0119 z osi\u0105gni\u0119tymi zamierzonymi celami. Innowacyjna gospodarka i wykorzystanie nowych technologii w Ma\u0142opolsce \u2013 \nczytaj dalej \u2026", "metadata": {"url": "http://www.spin.miekinia.agh.edu.pl/", "title": "SPIN \u2013 Ma\u0142opolskie Centra Transferu Wiedzy \u2013 Centrum Zr\u00f3wnowa\u017conego Rozwoju i Poszanowania Energii WGGiO\u015a AGH w Mi\u0119kini", "depth": 3, "duplicate": false, "content_hash": "09a2e75e62a2731d2f51c37c13681889", "word_count": 575, "headings": [{"level": 4, "text": "Zobacz nasze realizacje"}, {"level": 2, "text": "Czym jest projekt SPIN?"}, {"level": 2, "text": "Czym zajmuje si\u0119 Centrum Transferu Wiedzy AGH w Mi\u0119kini?"}]}}