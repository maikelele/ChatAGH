{"metadata": {"url": "https://www.miasteczko.agh.edu.pl/pl/horizontal/60-lat-miasteczka.html", "title": "Miasteczko Studenckie AGH - 60 LAT MIASTECZKA", "depth": 1, "duplicate": false, "content_hash": "192edd487165e236b43e7e5db4774656", "word_count": 150, "headings": [{"level": 1, "text": "60 LAT MIASTECZKA"}]}, "content": "# Miasteczko Studenckie AGH - 60 LAT MIASTECZKA\n\nURL: https://www.miasteczko.agh.edu.pl/pl/horizontal/60-lat-miasteczka.html\nCrawled: 2025-03-20 00:54:15\n\n60 LAT MIASTECZKA\n\n14 maja 2024 roku podsumowali\u015bmy 60 lat funkcjonowania Miasteczka Studenckiego. Aby upami\u0119tni\u0107 t\u0105 wyj\u0105tkow\u0105 okazj\u0119, przygotowanych zosta\u0142o kilka atrakcji, w tym pami\u0105tkowy film ukazuj\u0105cy \u017cycie na MS AGH. Czy rozpoznajecie g\u0142os narratora, kt\u00f3ry opowiada o historii miasteczkowej braci studenckiej?\n\nDzi\u0119ki uprzejmo\u015bci Muzeum Miasta Krakowa, pokazali\u015bmy, jak rodzi\u0142o si\u0119 Miasteczko. Pos\u0142u\u017cy\u0142y nam do tego archiwalne fotografie autorstwa Henryka Hermanowicza, Janusza Podleckiego, J\u00f3zefa Lewickiego oraz W\u0142odzimierza Jerzego W\u00f3jczyka.\n\nZ kolei na panelu dyskusyjnym spotka\u0142y si\u0119 cztery pokolenia zwi\u0105zane z MS AGH: Jego Magnificencja Rektor AGH prof. dr hab. in\u017c. Jerzy Lis, Dyrektor Miasteczka Studenckiego AGH mgr in\u017c. Rados\u0142aw Serwicki, przedstawiciel student\u00f3w, Przewodnicz\u0105cy Uczelnianej Rady Samorz\u0105du Student\u00f3w AGH w kadencji 2022-2024, a jednocze\u015bnie obecny mieszkaniec MS AGH in\u017c. Daniel Jankowski oraz go\u015b\u0107 specjalny, Dyrektor Artystyczny Teatru Bagatela \u2013 Krzysztof Materna, kt\u00f3rzy dyskutowali o tym, jak \u017cy\u0142o si\u0119 na Miasteczku na przestrzeni 60 lat.\nRelacja zdj\u0119ciowa ze spotkania - Albumy AGH"}