{"content": "# Rolf-Dieter Heuer \u2013 Historia AGH\n\nURL: https://historia.agh.edu.pl/mediawiki/index.php?title=Rolf-Dieter_Heuer&oldid=75377\nCrawled: 2025-03-19 22:28:47\n\nRolf-Dieter Heuer\n\nZ Historia AGH\n\nWersja z dnia 12:50, 27 sty 2023 autorstwa \nDanuta.Rys\n\n(\ndyskusja\n | \nedycje\n)\n(\nr\u00f3\u017cn.\n) \n\u2190 poprzednia wersja\n | przejd\u017a do aktualnej wersji (r\u00f3\u017cn.) | nast\u0119pna wersja \u2192 (r\u00f3\u017cn.)\n\nRolf-Dieter Heuer\n\nNazwisko\n\nHeuer\n\nImi\u0119 / imiona\n\nRolf-Dieter\n\nTytu\u0142y / stanowiska\n\nProf.\n\nTytu\u0142y honorowe AGH\n\nKonsul Honorowy AGH\n\nData urodzenia\n\n24 maja 1948\n\nMiejsce urodzenia\n\nBoll\n\nDyscyplina/specjalno\u015bci\n\nfizyka cz\u0105stek elementarnych\n\nProf. \nRolf-Dieter Heuer\n (1948\u2013)\n\nDyscyplina/specjalno\u015bci: fizyka cz\u0105stek elementarnych\n\nNota biograficzna\n\nUrodzi\u0142 si\u0119 24 maja 1948 roku w Boll w Niemczech. Studiowa\u0142 fizyk\u0119 na Uniwersytecie w Stuttgarcie. W 1977 roku na Uniwersytecie w Heidelbergu uzyska\u0142 tytu\u0142 doktora. W latach 2004-2008 by\u0142 dyrektorem do spraw bada\u0144 naukowych w dziedzinie fizyki cz\u0105stek i astrocz\u0105stek w laboratorium DESY (Deutsches Elektronen-Synchrotron) w Hamburgu. 1 stycznia 2009 roku obj\u0105\u0142 funkcj\u0119 dyrektora generalnego CERN, kt\u00f3r\u0105 sprawowa\u0142 do 2015 roku. W 2009 roku pod jego kierownictwem uruchomiono Wielki Zderzacz Hadron\u00f3w (ang. Large Hadron Collider - LHC). W latach 2016-2018 by\u0142 przewodnicz\u0105cym Niemieckiego Towarzystwa Fizycznego (DPG).\n\nJeden z najwybitniejszych fizyk\u00f3w cz\u0105stek elementarnych.\n\nPrezes Rady SESAME (Synchrotron-Light for Experimental Science and Applications in the Middle East). Przewodnicz\u0105cy Zespo\u0142u G\u0142\u00f3wnych Doradc\u00f3w Naukowych przy Komisji Europejskiej (SAM-HLG).\nCz\u0142onek kilku europejskich akademii nauk, m.in. Niemieckiej Akademii Przyrodnik\u00f3w Leopoldina. Honorowy cz\u0142onek Europejskiego Towarzystwa Fizycznego.\n\nWsp\u00f3\u0142autor ponad 500 publikacji.\n\nW 2009 roku otrzyma\u0142 tytu\u0142 Konsula Honorowego AGH (Uchwa\u0142\u0105 nr 16/2009 Senatu AGH z dnia 28 stycznia 2009 roku). Zosta\u0142 uhonorowany za wybitne osi\u0105gni\u0119cia naukowe w fizyce cz\u0105stek elementarnych oraz za wielkie sukcesy w organizacji bada\u0144 w fizyce wysokich energii, a w szczeg\u00f3lno\u015bci za niezwykle owocn\u0105 promocj\u0119 udzia\u0142u polskich naukowc\u00f3w i in\u017cynier\u00f3w w budowaniu i prowadzeniu najwi\u0119kszych eksperyment\u00f3w wsp\u00f3\u0142czesnej nauki.\n\nDoktor honoris causa Uniwersytetu w Liverpoolu (2011), Uniwersytetu Victoria (2011), Uniwersytetu w Birmingham (2011), Uniwersytetu w Glasgow (2012) i Uniwersytetu w Belgradzie (2015).\n\nOdznaczenia i nagrody\n\nOtrzyma\u0142 Edison Volta Prize (2012). Zosta\u0142 odznaczony Niels Bohr Medal (2013), Krzy\u017cem Wielkim Orderu Zas\u0142ugi Republiki Federalnej Niemiec (2015), Krzy\u017cem Oficerskim za Zas\u0142ugi dla Litwy oraz Legi\u0105 Honorow\u0105 (2016).\n\n\u0179r\u00f3d\u0142a do biogramu\n\nArtyku\u0142y\n\nKronika Wydzia\u0142u Fizyki i Techniki J\u0105drowej Akademii G\u00f3rniczo-Hutniczej 2001-2010. Oprac. A. Kreft, A. Zi\u0119ba, B. Bednarek. Krak\u00f3w 2011, s. 211-212, [foto]\n\n\u0141u\u017cny W.: Profesor Rolf Dieter [Heuer] konsulem honorowym AGH. \nVivat Academia\u00a0: AGH\n 2009, nr 3, s. 20, [foto]\n\nNauka dla Spo\u0142ecze\u0144stwa. \nBiuletyn AGH\n 2018, nr 130, s. 7, [foto]\n\n[\nProtok\u00f3\u0142 z Posiedzenia Senatu AGH\n... 28.01.2009], s. 1, 11-12, 34\n\nInne\n\nHeuer, Rolf Dieter [online] [przegl\u0105dany 05.01.2018]. Dost\u0119pny w: \nhttp://unesdoc.unesco.org/images/0019/001906/190645e.pdf\n\nHeuer, Rolf-Dieter [online] [przegl\u0105dany 05.01.2018]. Dost\u0119pny w: \nhttps://inspirehep.net/author/profile/R.D.Heuer.1\n\nProfil w bazie Scopus [online] [przegl\u0105dany 10.01.2018]. Dost\u0119pny w: \nhttps://www.scopus.com/authid/detail.uri?authorId=7005146078\n\nUNESCO and CERN\u00a0: like hooked atoms\u00a0: Jasmina Sopova meets Rolf-Dieter Heuer [online] [przegl\u0105dany 05.01.2018]. Dost\u0119pny w: \nhttps://www.scopus.com/authid/detail.uri?authorId=7005146078\n\nstan na dzie\u0144 27.01.2023\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Rolf-Dieter_Heuer&oldid=75377\n\u201d\n\nKategoria\n: \nBiogramy", "metadata": {"url": "https://historia.agh.edu.pl/mediawiki/index.php?title=Rolf-Dieter_Heuer&oldid=75377", "title": "Rolf-Dieter Heuer \u2013 Historia AGH", "depth": 3, "duplicate": false, "content_hash": "58d313c8705edf1977e221a1f8f7d49b", "word_count": 450, "headings": [{"level": 1, "text": "Rolf-Dieter Heuer"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Artyku\u0142y"}, {"level": 4, "text": "Inne"}]}}