{"content": "# Partnerzy | Wydzia\u0142 Elektrotechniki, Automatyki, Informatyki i In\u017cynierii Biomedycznej AGH\n\nURL: https://www.eaiib.agh.edu.pl/partnerzy/\nCrawled: 2025-03-19 21:30:11\n\nPartnerzy Wydzia\u0142u\n\nRada Programowa\n\nRada Spo\u0142eczna\n\nKlub przedsi\u0119biorcy\n\nPartnerzy\n\nOferta technologiczna\n\nInterdyscyplinarne Laboratorium Badawcze\n\nProgram Power 3.5 \u2013 AGH EAIiIB\n\nWydzia\u0142 podejmuje i prowadzi wielop\u0142aszczyznow\u0105 \nwsp\u00f3\u0142prac\u0119 z innymi o\u015brodkami naukowymi,\u00a0\nagendami rz\u0105dowymi i organizacjami samorz\u0105dowymi,\u00a0\nprzemys\u0142em, przedsi\u0119biorcami\u00a0\ni start-upami, swoimi absolwentami ale te\u017c ze\u00a0\nszko\u0142ami \u015brednimi oraz organizacjami u\u017cyteczno\u015bci\u00a0\npublicznej.\n\nIstotna cz\u0119\u015b\u0107 wsp\u00f3\u0142pracy Wydzia\u0142u z jednostkami naukowo-badawczymi krajowymi realizowana jest obecnie poprzez uczestnictwo w Programach Operacyjnych. Wydzia\u0142 tradycyjnie wsp\u00f3\u0142pracuje z innymi jednostkami poprzez realizacj\u0119 zlece\u0144 z przemys\u0142u, instytut\u00f3w badawczych i \njednostek PAN\n, szpitali, szk\u00f3\u0142 wy\u017cszych, innych wydzia\u0142\u00f3w AGH, sp\u00f3\u0142ek, fundacji i os\u00f3b fizycznych. W ramach finansowania projekt\u00f3w badawczych z Narodowego Centrum Nauki oraz Narodowego Centrum Bada\u0144 i Rozwoju r\u00f3wnie\u017c cz\u0119sto tworzone s\u0105 zespo\u0142y z udzia\u0142em pracownik\u00f3w innych uczelni oraz ma\u0142ych i \u015brednich przedsi\u0119biorstw.\u00a0\nWarto te\u017c zauwa\u017cy\u0107, \u017ce du\u017ce grono pracownik\u00f3w Wydzia\u0142u s\u0142u\u017cy swoj\u0105 wiedz\u0105 i do\u015bwiadczeniem jako eksperci zar\u00f3wno \nNCN jak i NCBiR.\u00a0\nJako przyk\u0142adowe, instytucje z kt\u00f3rymi Wydzia\u0142 prowadzi bezpo\u015bredni\u0105 wsp\u00f3\u0142prac\u0119 mo\u017cna wymieni\u0107: \nABB, COMARCH, MOTOROLA, APTIVE, SOLIDEX, GE POWER CONTROLS, APRISO, ABG, KOMEL, TAURON, ENERGOPROJEKT Krak\u00f3w.\nNajcz\u0119\u015bciej obecne na Wydziale firmy to Aptiv i ABB.\nUmowa o wsp\u00f3\u0142pracy pomi\u0119dzy Aptiv a AGH zosta\u0142a podpisana w 2008 roku. Wsp\u00f3lnie z Wydzia\u0142em Elektrotechniki, Automatyki, Informatyki i In\u017cynierii Biomedycznej prowadzone s\u0105 prace in\u017cynierskie, magisterskie i doktorskie. Corocznie odbywaj\u0105 si\u0119 sta\u017ce i wakacyjne praktyki, prowadzone s\u0105 tak\u017ce wyk\u0142ady, warsztaty i konferencje. W 2014 roku utworzono laboratorium pojazd\u00f3w autonomicznych AGH-Aptiv. W laboratorium prowadzone s\u0105 badania, zaj\u0119cia dydaktyczne i prace w ramach k\u00f3\u0142 naukowych zwi\u0105zane z autonomicznymi pojazdami, jak i aktywnymi systemami bezpiecze\u0144stwa. Koncern wspiera r\u00f3wnie\u017c ko\u0142o naukowe INTEGRA. W 2019 roku podpisano tr\u00f3jstronne umowy w sprawie realizacji doktorat\u00f3w wdro\u017ceniowych. Doktoranci-pracownicy firmy Aptiv przez najbli\u017csze 4 lata b\u0119d\u0105 jednocze\u015bnie pracowa\u0107 w przedsi\u0119biorstwie oraz prowadzi\u0107 badania naukowe na Wydziale.\n\nPrzyk\u0142adem dzia\u0142a\u0144 opartych na szeroko zakrojonej wsp\u00f3\u0142pracy jest r\u00f3wnie\u017c powstanie na AGH z udzia\u0142em Wydzia\u0142u EAIiIB \nMa\u0142opolsko-Podkarpackiego Klastra Czystej Energii\n, kt\u00f3rego celem jest zbudowanie platformy wsp\u00f3\u0142dzia\u0142ania przedsi\u0119biorstw, samorz\u0105du, uczelni wy\u017cszych i instytucji otoczenia biznesu w celu pozyskania czystej energii. Rozwijana i doskonalona jest implementacja \nplatformy technologicznej Smart Grids\n w elektroenergetyce, co ma swoje odbicie r\u00f3wnie\u017c w ofercie kszta\u0142cenia na Wydziale. Instytucjami pomagaj\u0105cymi w rozwoju wsp\u00f3\u0142pracy jest \nRada Spo\u0142eczna\n przy Wydziale b\u0119d\u0105ca kolegialnym spo\u0142ecznym cia\u0142em doradczym zrzeszaj\u0105cym przedsi\u0119biorc\u00f3w, jak te\u017c start-upy utworzone przez absolwent\u00f3w Wydzia\u0142u tworz\u0105ce Klub Przedsi\u0119biorcy.\n\nWydzia\u0142 prowadzi rozleg\u0142\u0105 wsp\u00f3\u0142prac\u0119 mi\u0119dzynarodow\u0105, w tym w ramach programu LLP Erasmus. Wsp\u00f3\u0142praca ta prowadzona jest mi\u0119dzy innymi z nast\u0119puj\u0105cymi uczelniami i o\u015brodkami badawczymi:\n\n\u2022 \nMonash University Melbourne\n, Australia\n\u2022 University College Dublin\n, Irlandia\n\u2022 Swiss Federal Institute of Technology\n, Lousanne, Szwajcaria\n\u2022 University of California\n \u2013 Berkeley, USA\n\u2022 Zjednoczony Instytut Bada\u0144 J\u0105drowych\n, ZJBD \u2013 Dubna, Rosja\n\u2022 University of Minnesota\n, USA\n\u2022\n University of Cambridge\n, W. Brytania\n\u2022 \nUniversity of Viena\n, Austria\n\u2022 \nTechnische Universitaet Berlin\n, Niemcy\n\u2022 \nComputer Laboratory SUN Research\n, Laboratory Menlo Park, USA\n\u2022 \nTechnical University of Birmingham\n, Wielka Brytania\n\u2022 \nUniversity of Ghent\n, Belgia\n\u2022 \nFrance Telecom Research and Development\n, Pary\u017c, Francja\n\u2022 \nLund University\n, Szwecja\n\u2022 \nDeutsche Telekom AG\n, Niemcy\n\u2022 \nCisco Systems Ltd.\n, Wielka Brytania\n\u2022 \nNTT\n, Japonia\n\u2022 \nSiemens AG\n, Niemcy\n\u2022 \nUniversidad Carlos III de Madrid\n, Hiszpania\n\u2022 \nUniversity of Milan\n, W\u0142ochy\n\u2022 \nGornyj Institut\n, Sankt Petersburg, Rosja\n\u2022 \nNGU Dniepropietrowsk\n, Ukraina\n\u2022 \nKarel de Grote-Hogeschool\n, Belgia\n\u2022 \nUniversity of Ruse\n, Bu\u0142garia\n\u2022 \nFachhochschule D\u00fcsseldorf University of Applied Sciences\n, Niemcy\n\u2022 \nTechnological Educational Insitute of Crete\n, Grecja\n\u2022 \nYildiz Technical University\n, Turcja\n\u2022 \nUniversity of Limerick\n, Irlandia\n\u2022 \nLIMBURGS TECHNOLOGIECENTRUM VAN DE METAALSECTOR\n, Belgia\n\u2022 \nPhoenix Contact\n, Niemcy\n\u2022 \nENOSAD\n, Turcja\n\nBardzo wymiernym dowodem wsp\u00f3\u0142pracy jest sponsorowanie przez Przyjaci\u00f3\u0142 Wydzia\u0142u (firmy InterMed oraz Skorut Systemy Solarne) nagr\u00f3d w konkursach na najlepszego studenta i absolwenta Wydzia\u0142u.\nWsp\u00f3\u0142praca ze szko\u0142ami \u015brednimi to przede wszystkim organizacja Og\u00f3lnopolskiej Olimpiady Wiedzy Elektrycznej i Elektronicznej.\nNie mo\u017cna te\u017c zapomnie\u0107 o popularyzacji nauki prowadzonej przez pracownik\u00f3w Wydzia\u0142u i b\u0119d\u0105cej jednym z element\u00f3w zach\u0119caj\u0105cych potencjalnych\nkandydat\u00f3w do studiowania na Wydziale.To w\u0142a\u015bnie pracownik Wydzia\u0142u, \nprof. Ryszard Tadeusiewicz\n dwukrotnie uhonorowany zosta\u0142 tytu\u0142em najlepszego \u201ePopularyzatora Nauki\u201d.", "metadata": {"url": "https://www.eaiib.agh.edu.pl/partnerzy/", "title": "Partnerzy | Wydzia\u0142 Elektrotechniki, Automatyki, Informatyki i In\u017cynierii Biomedycznej AGH", "depth": 3, "duplicate": false, "content_hash": "e1fb97e46a352411494b463e5bf1b993", "word_count": 678, "headings": [{"level": 2, "text": "Partnerzy Wydzia\u0142u"}]}}