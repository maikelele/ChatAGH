{"content": "# Tomis\u0142aw Marian Morawski \u2013 Historia AGH\n\nURL: https://historia.agh.edu.pl/wiki/Tomis%C5%82aw_Marian_Morawski\nCrawled: 2025-03-19 21:10:02\n\nTomis\u0142aw Marian Morawski\n\nZ Historia AGH\n\nTomis\u0142aw Marian Morawski\n\nNazwisko\n\nMorawski\n\nImi\u0119 / imiona\n\nTomis\u0142aw Marian\n\nTytu\u0142y / stanowiska\n\nIn\u017c.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n31 lipca 1881\n\nMiejsce urodzenia\n\nRudniczysko\n\nData \u015bmierci\n\n17 marca 1946\n\nMiejsce \u015bmierci\n\nTuluza\n\nDyscyplina/specjalno\u015bci\n\ng\u00f3rnictwo\n\nRok przyznania doktoratu h.c. AGH\n\n1937\n\nPow\u00f3d przyznania doktoratu h.c. AGH\n\nza wybitne zas\u0142ugi dla polskiego przemys\u0142u g\u00f3rniczego\n\nIn\u017c. \nTomis\u0142aw Marian Morawski\n (1881\u20131946)\n\nDyscyplina/specjalno\u015bci: g\u00f3rnictwo\n\nNota biograficzna\n\nUrodzi\u0142 si\u0119 31 lipca 1881 roku w\u00a0Rudniczysku (powiat K\u0119pno). Zmar\u0142 w\u00a0Tuluzie 17 marca 1946 roku.\n\nW\u00a0latach 1900\u20131904 studiowa\u0142 w\u00a0Akademii G\u00f3rniczej we Freibergu, gdzie uzyska\u0142 dyplom in\u017cyniera g\u00f3rniczego i\u00a0mierniczego. Podczas studi\u00f3w odbywa\u0142 praktyki w\u00a0kopalniach saskich, nast\u0119pnie pracowa\u0142 jako sztygar w\u00a0kopalni w\u0119gla kamiennego w\u00a0Westfalii oraz Zeissholz.\n\nW\u00a0latach 1912\u20131919 by\u0142 dyrektorem kopalni w\u0119gla brunatnego w\u00a0W\u0119gli\u0144cu. W\u00a01919\u00a0roku przeszed\u0142 do pracy w\u00a0Ministerstwie Przemys\u0142u i\u00a0Handlu w\u00a0Warszawie, gdzie by\u0142 kierownikiem Wydzia\u0142u Spraw \u015al\u0105skich, p\u00f3\u017aniej dyrektorem G\u0142\u00f3wnej Dyrekcji Pa\u0144stwowych Zak\u0142ad\u00f3w G\u00f3rniczych i\u00a0Hutniczych.\n\nW\u00a0latach 1922\u20131924 by\u0142 wiceprezesem Wy\u017cszego Urz\u0119du G\u00f3rniczego w\u00a0Katowicach, nast\u0119pnie generalnym dyrektorem Sp\u00f3\u0142ki Akcyjnej \u201eLignoza\u201d w\u00a0Katowicach (1924\u20131931). Pe\u0142ni\u0142 ponadto  funkcje: wiceprezesa Unii Polskiego Przemys\u0142u G\u00f3rniczo-Hutniczego, wiceprezesa Komitetu Wykonawczego Polskiej Konwencji W\u0119glowej, by\u0142 cz\u0142onkiem zarz\u0105du Izby Przemys\u0142owo-Handlowej w\u00a0Katowicach, prezesem rad nadzorczych i\u00a0technicznych sp\u00f3\u0142ek w\u0119glowych.\nW latach 1931-1939 pe\u0142ni\u0142 funkcj\u0119 dyrektora generalnego Rybnickiego Gwarectwa W\u0119glowego.\n\nW 1937 roku otrzyma\u0142 tytu\u0142 doktora honoris causa Akademii G\u00f3rniczej w Krakowie za wybitne zas\u0142ugi dla polskiego przemys\u0142u g\u00f3rniczego.\n\nWe wrze\u015bniu 1939 roku wyjecha\u0142 do Francji, gdzie zamieszka\u0142 w\u00a0Tuluzie i\u00a0pracowa\u0142 w\u00a0tamtejszym Czerwonym Krzy\u017cu.\n\nOpracowa\u0142, wraz z prezesem Wy\u017cszego Urz\u0119du G\u00f3rniczego Zygmuntem Malawskim, \"Niemiecko-polski popularny s\u0142ownik g\u00f3rniczy\".\n\n\u0179r\u00f3d\u0142a do biogramu\n\nKsi\u0105\u017cki\n\n75 lat Akademii G\u00f3rniczo-Hutniczej im. Stanis\u0142awa Staszica w Krakowie. Krak\u00f3w 1994. [Rozdz.] Doktorzy honoris causa,  s. [2], [foto]\n\nMateria\u0142y Informacyjne [nr 4]. Komisja Propagandowa Komitetu Obchodu 50-lecia AGH. Krak\u00f3w 1969, s. 96\n\nPolski S\u0142ownik Biograficzny. T. 21/4, z. 91\u00a0: Molicki Antoni - Morsztyn W\u0142adys\u0142aw. Wroc\u0142aw [etc.] 1976, s. 752\n\nArtyku\u0142y\n\nNadanie doktorat\u00f3w honorowych przez Wydzia\u0142 G\u00f3rniczy Akademii G\u00f3rniczej w Krakowie. \nPrzegl\u0105d G\u00f3rniczo-Hutniczy\n 1938, T. 30, nr 1 s. 1-10, [foto]\n\nWykaz os\u00f3b, kt\u00f3re otrzyma\u0142y Doktoraty Honoris Causa Akademii G\u00f3rniczo-Hutniczej. \nBiuletyn Informacyjny Pracownik\u00f3w AGH\n 1994, nr 5, s. 18\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Tomis\u0142aw_Marian_Morawski&oldid=84532\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/wiki/Tomis%C5%82aw_Marian_Morawski", "title": "Tomis\u0142aw Marian Morawski \u2013 Historia AGH", "depth": 2, "duplicate": false, "content_hash": "b28beb580dc043fa53745320bb28e7d5", "word_count": 372, "headings": [{"level": 1, "text": "Tomis\u0142aw Marian Morawski"}, {"level": 2, "text": "Nota biograficzna"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}]}}