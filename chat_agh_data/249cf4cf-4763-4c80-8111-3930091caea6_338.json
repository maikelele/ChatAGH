{"content": "# Stypendium Fundacji Maspex \u2013 Wydzia\u0142 In\u017cynierii L\u0105dowej i Gospodarki Zasobami\n\nURL: https://wilgz.agh.edu.pl/wydzial/stypendium-maspex/\nCrawled: 2025-03-19 21:27:12\n\nHomepage\n \u00a0/\u00a0 \nWydzia\u0142\n \u00a0/\u00a0 \nStypendium Fundacji Maspex\n Stypendium Fundacji Maspex\n\nStypendium naukowe Fundacji Maspex dla doktorant\u00f3w\nFundacja Maspex we\u00a0wsp\u00f3\u0142pracy z\u00a0WILiGZ realizuje program stypendialny, w\u00a0ramach kt\u00f3rego\u00a0przyznawane s\u0105\u00a0doktorantom Szko\u0142y Doktorskiej AGH (z\u00a0wy\u0142\u0105czeniem stypendyst\u00f3w programu \u201eDoktorat Wdro\u017ceniowy\u201d) stypendia naukowe w\u00a0celu finansowego wsparcia os\u00f3b wyr\u00f3\u017cniaj\u0105cych si\u0119 naukowo oraz\u00a0zaanga\u017cowanych w\u00a0dzia\u0142alno\u015b\u0107 naukowo-badawcz\u0105 i\u00a0organizacyjn\u0105 na\u00a0rzecz Wydzia\u0142u i\u00a0Uczelni. Stypendium jest przeznaczone na\u00a0rozwijanie uzdolnie\u0144 i\u00a0zainteresowa\u0144 doktoranta oraz\u00a0podniesienie kwalifikacji i\u00a0stworzenie szansy rozwoju naukowego i\u00a0zawodowego.\nOd\u00a0roku 2016 przyznawane jest \nStypendium im.\u00a0Prof.\u00a0Jana Pawi\u0144skiego \ndla doktorant\u00f3w Wydzia\u0142u In\u017cynierii L\u0105dowej i\u00a0Gospodarki Zasobami (wcze\u015bniej G\u00f3rnictwa i\u00a0Geoin\u017cynieri). Od\u00a0roku 2021 Fundacja Maspex rozszerzy\u0142a stypendium dla doktorant\u00f3w pozosta\u0142ych wydzia\u0142\u00f3w AGH (Stypendium Przewodnicz\u0105cego Rady Uczelni).\nFundatorem stypendium jest dr\u00a0in\u017c.\u00a0Krzysztof Pawi\u0144ski. Stypendium przyznawane jest przez\u00a0komisj\u0119 stypendialn\u0105, zwan\u0105 Kapitu\u0142\u0105 Stypendialn\u0105\n.\n Stypendium jest wr\u0119czane na\u00a0uroczystym posiedzeniu Senatu AGH z\u00a0okazji Dnia G\u00f3rnika \u2013 \u201eBarb\u00f3rki\u201d, gdzie Stypendy\u015bci zostaj\u0105 uhonorowani symbolicznymi miniaturowymi statuetkami \u201eka\u0142amarza i\u00a0Pawiego pi\u00f3ra\u201d z\u00a0napisem \u201e\nStypendium im.\u00a0prof.\u00a0Jana Pawi\u0144skiego\n\nnr\u00a0\u2026 Wydzia\u0142 In\u017cynierii L\u0105dowej i\u00a0Gospodarki Zasobami AGH. Rok \u2026\n\u201d lub \u201e\nStypendium Naukowe im.\u00a0Przewodnicz\u0105cego Rady Uczelni nr\u00a0\u2026 Wydzia\u0142 \u2026 AGH. Rok \u2026\n\u201d.\nZatwierdzone przez\u00a0Dziekana danego wydzia\u0142u wnioski o\u00a0stypendium sk\u0142adane s\u0105\u00a0w\u00a0wersji papierowej w\u00a0Dzienniku Podawczym Wydzia\u0142u In\u017cynierii L\u0105dowej i\u00a0Gospodarki Zasobami (pok\u00f3j 31, pawilon A4), nie\u00a0p\u00f3\u017aniej ni\u017c do\u00a0dnia 10 listopada roku akademickiego, na\u00a0kt\u00f3ry\u00a0Doktorant ubiega si\u0119 o\u00a0przyznanie Stypendium Naukowego. Regulamin i\u00a0wz\u00f3r wniosku znajduj\u0105 si\u0119 na\u00a0stronie \nFundacji Maspex\n. \nLaureaci\nROK OTRZYMANIA\nIMI\u0118 I\u00a0NAZWISKO LAUREATA\n2016\nmgr\u00a0in\u017c.\u00a0Justyna Jaskowska-Lema\u0144ska\nmgr\u00a0in\u017c.\u00a0Joanna Sagan\n2017\nmgr\u00a0in\u017c.\u00a0Marta Wo\u0142osiewicz-G\u0142\u0105b\nmgr\u00a0in\u017c.\u00a0Kamil Tomczak\n2019\nmgr\u00a0in\u017c.\u00a0Daria Polek\nmgr\u00a0in\u017c.\u00a0Waldemar Mija\u0142\n2020\nmgr\u00a0in\u017c.\u00a0Milena Kucharska\nmgr\u00a0in\u017c.\u00a0Tomasz Burdzy\n2021\nmgr in\u017c. Katarzyna Styk (Stypendium im.\u00a0prof.\u00a0Jana Pawi\u0144skiego)\nmgr\u00a0in\u017c.\u00a0Adam Zwoli\u0144ski (Stypendium Przewodnicz\u0105cego Rady Uczelni)\n2022\nmgr in\u017c. Klaudia Zwoli\u0144ska (Stypendium im.\u00a0prof.\u00a0Jana Pawi\u0144skiego)\nmgr\u00a0in\u017c.\u00a0Agnieszka Szymaszek-Wawryca (Stypendium Przewodnicz\u0105cego Rady Uczelni)\n2023\nmgr in\u017c. Grzegorz Kaczmarczyk (Stypendium im.\u00a0prof.\u00a0Jana Pawi\u0144skiego)\nmgr\u00a0in\u017c.\u00a0Maciej Mo\u017adzierz (Stypendium Przewodnicz\u0105cego Rady Uczelni)\n2024\nmgr in\u017c. Mustapha Wahman (Stypendium im.\u00a0prof.\u00a0Jana Pawi\u0144skiego)\nmgr\u00a0in\u017c.\u00a0Konrad Wojtaszek (Stypendium Przewodnicz\u0105cego Rady Uczelni)", "metadata": {"url": "https://wilgz.agh.edu.pl/wydzial/stypendium-maspex/", "title": "Stypendium Fundacji Maspex \u2013 Wydzia\u0142 In\u017cynierii L\u0105dowej i Gospodarki Zasobami", "depth": 3, "duplicate": false, "content_hash": "c916a8944f683c644d0b7ff6d340a73e", "word_count": 367, "headings": [{"level": 1, "text": "Stypendium Fundacji Maspex"}, {"level": 2, "text": "Stypendium naukowe Fundacji Maspex dla doktorant\u00f3w"}]}}