{"metadata": {"url": "https://dss.agh.edu.pl/organizacje-studenckie/przyjazne-procedury-dzp", "title": " Przyjazne procedury DZP -- Dzia\u0142 Spraw Studenckich AGH ", "depth": 1, "duplicate": false, "content_hash": "ca61fb21035f547b947d04cc6acc34ae", "word_count": 1196, "headings": [{"level": 1, "text": "Przyjazne procedury DZP"}, {"level": 2, "text": "Dlaczego musimy stosowa\u0107 Regulamin Udzielania Zam\u00f3wie\u0144 Publicznych?"}, {"level": 2, "text": "W jaki spos\u00f3b realizowa\u0107 dostawy i us\u0142ugi?"}, {"level": 3, "text": "Procedury udzielenia zam\u00f3wie\u0144 publicznych kt\u00f3rych warto\u015b\u0107 szacunkowa netto nie przekracza wyra\u017conej w z\u0142otych r\u00f3wnowarto\u015bci kwoty 30 000 Euro:"}, {"level": 3, "text": "Procedury udzielenia zam\u00f3wie\u0144 publicznych o warto\u015bci szacunkowej przekraczaj\u0105cej wyra\u017con\u0105 w z\u0142otych r\u00f3wnowarto\u015b\u0107 kwoty 30 000 Euro:"}, {"level": 2, "text": "Kompletnie wype\u0142niony wniosek winien zawiera\u0107"}, {"level": 2, "text": "Wykaz za\u0142\u0105cznik\u00f3w:"}, {"level": 2, "text": "Kontakt"}, {"level": 2, "text": "Stopka"}]}, "content": "#  Przyjazne procedury DZP -- Dzia\u0142 Spraw Studenckich AGH \n\nURL: https://dss.agh.edu.pl/organizacje-studenckie/przyjazne-procedury-dzp\nCrawled: 2025-03-20 01:35:15\n\nPrzejd\u017a do tre\u015bci\n\nPrzejd\u017a do stopki\n\n Przyjazne procedury DZP \n\nDlaczego musimy stosowa\u0107 Regulamin Udzielania Zam\u00f3wie\u0144 Publicznych?\n\nPrzepisy Regulaminu stosuje si\u0119 do udzielania\u00a0przez Akademi\u0119 G\u00f3rniczo-Hutnicz\u0105\u00a0zam\u00f3wie\u0144 publicznych na dostawy, us\u0142ugi i roboty budowlane, kt\u00f3re s\u0105 finansowane w ca\u0142o\u015bci lub cz\u0119\u015bci ze \u015brodk\u00f3w znajduj\u0105cych si\u0119 w dyspozycji Uczelni bez wzgl\u0119du na \u017ar\u00f3d\u0142o ich pochodzenia.\n\nRegulamin ten okre\u015bla osoby funkcyjne i jednostki organizacyjne Uczelni w\u0142a\u015bciwe w sprawach zam\u00f3wie\u0144 publicznych, jak r\u00f3wnie\u017c\u00a0prawa i obowi\u0105zki oraz zakres odpowiedzialno\u015bci os\u00f3b uczestnicz\u0105cych w zam\u00f3wieniach publicznych.\n\nW jaki spos\u00f3b realizowa\u0107 dostawy i us\u0142ugi?\n\nNale\u017cy sprawdzi\u0107 w Planie Zam\u00f3wie\u0144 Publicznych dost\u0119pnym na stronie \nDzia\u0142u Zam\u00f3wie\u0144 Publicznych\n, czy warto\u015b\u0107 szacunkowa netto wybranego towaru lub us\u0142ugi nie przekracza wyra\u017conej w z\u0142otych r\u00f3wnowarto\u015bci kwoty 30 000 Euro. Nast\u0119pnie nale\u017cy wybra\u0107 jedn\u0105 z poni\u017cszych procedur.\n\nProcedury udzielenia zam\u00f3wie\u0144 publicznych kt\u00f3rych warto\u015b\u0107 szacunkowa netto nie przekracza wyra\u017conej w z\u0142otych r\u00f3wnowarto\u015bci kwoty 30 000 Euro:\n\nJe\u017celi realizujesz zam\u00f3wienia publiczne na dostawy i us\u0142ugi, kt\u00f3rych warto\u015b\u0107\u00a0\nnie przekracza kwoty 10 000 z\u0142 brutto:\n\ntakie zam\u00f3wienia mog\u0105 by\u0107 realizowane samodzielnie w jednostkach Uczelni bez udzia\u0142u DZP;\n\nnie jest wymagane prowadzenie dokumentacji czynno\u015bci oraz pisemne uzasadnienie wyboru wykonawcy;\n\nudokumentowaniem zakupu jest faktura;\n\nUwaga!\n\n Po otrzymaniu faktury trzeba j\u0105 odpowiednio przygotowa\u0107 do realizacji, tj. opisa\u0107 na odwrocie dokumentu i przekaza\u0107 do DSS.\u00a0\nWz\u00f3r opisu\u00a0faktury\n.\n\nJe\u017celi realizujesz zam\u00f3wienia publiczne na dostawy i us\u0142ugi kt\u00f3rych warto\u015b\u0107 \nprzekracza kwot\u0119 10 000 z\u0142 brutto\n, lecz nie przekracza kwoty 20 000 z\u0142 brutto:\n\ntakie zam\u00f3wienia mog\u0105 by\u0107 realizowane samodzielnie w jednostkach Uczelni bez udzia\u0142u DZP\n\nkonieczne jest przeprowadzenie rozeznania rynku;\n\nUwaga!\n\n Rozeznanie rynku dostaw, us\u0142ug odbywa si\u0119 poprzez uzyskanie informacji pisemnej, elektronicznej lub poprzez stron\u0119 internetow\u0105 dostawcy/wykonawcy, drog\u0105 telefoniczn\u0105 lub poprzez osobiste rozeznanie (wizyta w sklepie).\n\nz przeprowadzonych czynno\u015bci sporz\u0105dzasz pisemn\u0105 notatk\u0119 - wg wzoru\u00a0\nnotatka z rozeznania rynku\n\nkonieczne jest kr\u00f3tkie uzasadnienie wyboru wykonawcy (np. otrzymana oferta z firmy X jest najkorzystniejsza cenowo, dodatkowo\u2026.);\n\npisemna notatka z przeprowadzonego rozeznania rynku musi zosta\u0107 podpisana przez dysponenta \u015brodk\u00f3w (Prorektor ds. Studenckich); Uwaga: Podpis dysponenta \u015brodk\u00f3w uzupe\u0142nia DSS.\n\ndokumentem potwierdzaj\u0105cym udzielenie zam\u00f3wienia jest zlecenie realizacji zam\u00f3wienia podpisane przez dysponenta \u015brodk\u00f3w (Prorektor ds. Studenckich)\nzlecenie zam\u00f3wienia\n\nJe\u017celi realizujesz zam\u00f3wienia publiczne na dostawy i us\u0142ugi kt\u00f3rych warto\u015b\u0107 \nprzekracza kwot\u0119 20 000 z\u0142 brutto, lecz nie przekracza netto wyra\u017conej w z\u0142otych r\u00f3wnowarto\u015bci kwoty 30 000 euro\n:\n\ntakie zam\u00f3wienia mog\u0105 by\u0107 realizowane samodzielnie w jednostkach Uczelni bez udzia\u0142u DZP;\n\nkonieczne jest pozyskanie tzw. oferty cenowej - wg wzoru\u00a0\npozyskanie oferty cenowej\n\nPozyskanie oferty cenowej odbywa si\u0119 w nast\u0119puj\u0105cy spos\u00f3b:\n\nzaproszenie do z\u0142o\u017cenia ofert cenowych nale\u017cy skierowa\u0107 w formie pisemnej, faksem lub drog\u0105 elektroniczn\u0105 do co najmniej trzech wykonawc\u00f3w prowadz\u0105cych dzia\u0142alno\u015b\u0107 o profilu i zakresie pozwalaj\u0105cym na nale\u017cyte wykonanie zam\u00f3wienia,\n\nwniosek o z\u0142o\u017cenie oferty cenowej powinien zawiera\u0107 co najmniej:\n\nnazw\u0119 i adres zamawiaj\u0105cego oraz adres, telefon, faks lub e-mail pracownika odpowiedzialnego za przeprowadzenie zam\u00f3wienia;\n\nopis przedmiotu zam\u00f3wienia;\n\nokre\u015blenie terminu wykonania zam\u00f3wienia;\n\nmiejsce i termin sk\u0142adania ofert;\n\nlist\u0119 dokument\u00f3w wymaganych przez zamawiaj\u0105cego;\n\nopis kryterium/kryteri\u00f3w oceny ofert (kryteriami oceny ofert mog\u0105 by\u0107: cena, gwarancja, czasu realizacji zam\u00f3wienia, itp.),\n\nza\u0142\u0105cznikiem do wniosku o z\u0142o\u017cenie oferty cenowej mo\u017ce by\u0107 projekt umowy,\n\nprzy wyborze oferty zamawiaj\u0105cy kieruje si\u0119 kryteriami wyboru oferty okre\u015blonymi we wniosku o z\u0142o\u017cenie oferty,\n\noferty mog\u0105 by\u0107 sk\u0142adane pisemnie, faksem lub poczt\u0105 elektroniczn\u0105 na adres kt\u00f3ry zostanie wskazany w og\u0142oszeniu,\n\nz przeprowadzonych czynno\u015bci sporz\u0105dzasz pisemny protok\u00f3\u0142 wyboru, kt\u00f3ry zatwierdza dysponent \u015brodk\u00f3w (Prorektor ds. Studenckich) - wg wzoru protok\u00f3\u0142 \nwyboru oferty cenowej\n\ndokumentem potwierdzaj\u0105cym udzielenie zam\u00f3wienia jest umowa zawarta z wybranym wykonawc\u0105,\n\nUwaga!\n\n Dla zam\u00f3wie\u0144, kt\u00f3rych warto\u015b\u0107 jest r\u00f3wna lub przekracza brutto kwot\u0119 20 000 z\u0142 zawarcie umowy w formie pisemnej jest obowi\u0105zkowe.\u00a0\nWz\u00f3r umowy rekomendowany przez Zesp\u00f3\u0142 Radc\u00f3w Prawnych AGH\u00a0\n Je\u017celi pos\u0142ugujesz si\u0119 wzorem umowy innym ni\u017c wskazany (zatwierdzony przez ZRP AGH), musisz uzyska\u0107 akceptacj\u0119 ZRP.\n\nProcedury udzielenia zam\u00f3wie\u0144 publicznych o warto\u015bci szacunkowej przekraczaj\u0105cej wyra\u017con\u0105 w z\u0142otych r\u00f3wnowarto\u015b\u0107 kwoty 30 000 Euro:\n\nwszcz\u0119cie post\u0119powania o udzielenie zam\u00f3wienia publicznego nast\u0119puje na podstawie z\u0142o\u017conego, prawid\u0142owo wype\u0142nionego wniosku. Wz\u00f3r wniosku stanowi za\u0142\u0105cznik nr 1 do Regulaminu Udzielania Zam\u00f3wie\u0144 Publicznych (link 7);\n\nprzed z\u0142o\u017ceniem wniosku nale\u017cy uzyska\u0107 akceptacj\u0119 os\u00f3b wymienionych we wniosku - wz\u00f3r prawid\u0142owo wype\u0142nionego wniosku znajdziesz tutaj (link 9);\n\nnale\u017cy z\u0142o\u017cy\u0107\u00a0\n3 egzemplarze \nwniosku\n\u00a0oraz\u00a0\njeden egzemplarz opisu przedmiotu zam\u00f3wienia\n.\u00a0\nWz\u00f3r opisu przedmiotu zam\u00f3wienia (SWZ)\n.\n\nprocedura udzielenia zam\u00f3wienia ko\u0144czy si\u0119 z chwil\u0105 podpisania umowy o zam\u00f3wienie publiczne lub z chwil\u0105 uniewa\u017cnienia post\u0119powania.\n\nKompletnie wype\u0142niony wniosek winien zawiera\u0107\n\nokre\u015blenie przedmiotu zam\u00f3wienia,\n\nkod\u00a0CPV (kody CPV s\u0105\u00a0dost\u0119pne w\u00a0planie zam\u00f3wie\u0144 publicznych AGH\u00a0(\nPlany zam\u00f3wie\u0144 publicznych AGH - Dzia\u0142 Zam\u00f3wie\u0144 Publicznych AGH\n) na rok bie\u017c\u0105cy. W niekt\u00f3rych przypadkach, w planie obok przedmiotu zam\u00f3wienia nie ma kodu CPV- nale\u017cy w\u00f3wczas poda\u0107 pozycj\u0119 w planie (tj. liczb\u0119 porz\u0105dkow\u0105). W przypadku nie odnalezienia w planie zam\u00f3wie\u0144 kodu CPV odpowiadaj\u0105cego dostawie/us\u0142udze, nale\u017cy skierowa\u0107 si\u0119 do\u00a0\nwyszukiwarki kod\u00f3w CPV\n.\n\nwarto\u015b\u0107 szacunkowa zam\u00f3wienia netto i brutto;\n\nprzeliczenie warto\u015bci szacunkowej netto na euro wed\u0142ug\u00a0kursu euro podanego na stronie DZP;\n\n\u017ar\u00f3d\u0142o finansowania;\n\nproponowany\u00a0tryb post\u0119powania;\n\npodpis\u00a0Wnioskodawcy, podpis i piecz\u0105tka\u00a0Dysponenta \u015arodk\u00f3w Finansowych (Prorektor ds. Studenckich) oraz Kwestora AGH; Uwaga: podpis Dysponenta \u015arodk\u00f3w oraz Kwestora AGH uzupe\u0142nia DSS.\n\nw przypadku gdy zakup jest aparatur\u0105, przed z\u0142o\u017ceniem wniosku nale\u017cy skonsultowa\u0107 si\u0119 z Dzia\u0142em Aparatury Naukowo-Badawczej i Importu - pok. 101 paw. C-1; Uwaga: uzupe\u0142nia DSS.\n\nproponowany sk\u0142ad komisji przetargowej (1 student + osoba z DSS)\n\nimi\u0119 i nazwisko osoby dokonuj\u0105cej warto\u015bci szacunkowej zam\u00f3wienia wraz z dat\u0105 szacowania, jednak\u017ce nie\u00a0wcze\u015bniejsz\u0105\u00a0ni\u017c 3 miesi\u0105ce przed og\u0142oszeniem przetargu;\n\ntermin realizacji zam\u00f3wienia - w dniach lub miesi\u0105cach od daty udzielenia zam\u00f3wienia;\n\nkryteria oceny ofert inne ni\u017c cena z podaniem ich wag procentowych, opisu i sposobu oceny\u00a0wraz ze wskazaniem\u00a0osoby odpowiedzialnej za okre\u015blenie kryteri\u00f3w;\n\nopis\u00a0istotnych warunk\u00f3w\u00a0zam\u00f3wienia\u00a0podpisany przez dysponenta \u015brodk\u00f3w (wnioski bez podpisanej specyfikacji nie b\u0119d\u0105 przyjmowane)\n\nPami\u0119taj!\n W przypadku zam\u00f3wie\u0144 powy\u017cej 2 000 z\u0142 kt\u00f3rych okres realizacji trwa d\u0142u\u017cej ni\u017c dwa miesi\u0105ce\u00a0wymagane jest sporz\u0105dzenie \nzlecenie realizacji zam\u00f3wienia\n.\n\nPrzygotowuj\u0105c i przeprowadzaj\u0105c post\u0119powanie o udzielenie zam\u00f3wienia publicznego musisz post\u0119powa\u0107 w spos\u00f3b zapewniaj\u0105cy zachowanie uczciwej konkurencji i r\u00f3wne traktowanie wykonawc\u00f3w oraz zgodnie z zasadami proporcjonalno\u015bci i przejrzysto\u015bci.\n\nW Uczelni realizowane s\u0105 zam\u00f3wienia centralne (umowy og\u00f3lnouczelniane) tj. zam\u00f3wienia wsp\u00f3lne dla wszystkich jednostek organizacyjnych, np. us\u0142ugi cateringowe, dostawa zestaw\u00f3w komputerowych, materia\u0142\u00f3w biurowych. W przypadku zakupu realizowanego w ramach umowy og\u00f3lnouczelnianej, z ty\u0142u faktury, w polu \u201ePodstawa udzielenia zam\u00f3wienia\u201d wpisuje si\u0119 nr takiej umowy, np. KC-zp.272-455/15.\nwz\u00f3r opisu faktury\n\nMateria\u0142 opracowano na podstawie tre\u015bci Regulaminu Udzielania Zam\u00f3wie\u0144 Publicznych w Akademii G\u00f3rniczo-Hutniczej, stanowi\u0105cego Za\u0142\u0105cznik nr 1 do Zarz\u0105dzenia Nr 2/2017 Rektora AGH z dnia 23 stycznia 2017 r.\n\nWi\u0119cej informacji na stronie \nDzia\u0142u Zam\u00f3wie\u0144 Publicznych\n.\n\nWykaz za\u0142\u0105cznik\u00f3w:\n\nWz\u00f3r opisu faktury\n\nWz\u00f3r notatki z rozeznania rynku\n\nWz\u00f3r zam\u00f3wienia\n\nWz\u00f3r dokument\u00f3w do pozyskania ofert cenowej\n\nWz\u00f3r protoko\u0142u wyboru oferty cenowej\n\nWz\u00f3r umowy rekomendowany przez Zesp\u00f3\u0142 Radc\u00f3w Prawnych\n\nWz\u00f3r wniosku przetargowego\n\nWz\u00f3r opisu przedmiotu zam\u00f3wienia (SWZ)\n\nKontakt\n\nbudynek C-1\n pok\u00f3j 111\n\ndss@agh.edu.pl\n\nponiedzia\u0142ek \u2013 czwartek\n 7:30 \u2013 15:30\n pi\u0105tek\n 7:30 \u2013 14:30\n\nmgr Sylwia \u015awierk\n +48 12 617 55 20\nsswierk@agh.edu.pl\n\nmgr in\u017c. Ma\u0142gorzata Kustra\n +48 12 617 32 66\nmkustra@agh.edu.pl\n\nmgr Ewelina Wywrot\n +48 12 617 32 66\newywrot@agh.edu.pl\n\nStopka\n\nArchiwum dokument\u00f3w\n\nDzia\u0142 Spraw Studenckich\nAkademia G\u00f3rniczo-Hutnicza\nim. Stanis\u0142awa Staszica w Krakowie\nAl. Mickiewicza 30\n30-059 Krak\u00f3w\n\nBiuro Obs\u0142ugi Spraw Studenckich\nbudynek C-7, pok\u00f3j 112\nSekcja Obs\u0142ugi Organizacji Studenckich\nbudynek C-1, pok\u00f3j 111\nSekcja Wyp\u0142at i Rozlicze\u0144 Stypendi\u00f3w\nbudynek C-1, pok\u00f3j 111\ne-mail: dss@agh.edu.pl\n\nBack"}