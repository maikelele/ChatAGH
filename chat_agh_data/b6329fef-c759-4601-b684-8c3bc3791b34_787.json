{"content": "# Akademia Dydaktyki - CeLiID AGH\n\nURL: https://www.cel.agh.edu.pl/akademii-dydaktyki/\nCrawled: 2025-03-19 22:37:14\n\nCeLiID AGH\n > \nAkademia Dydaktyki\n\nEdycja I\nstacjonarnie/online\n\nKilka s\u0142\u00f3w o programie\n\nAkademia Dydaktyki to program rozwojowy z obszaru dydaktyki akademickiej. Skierowany jest do os\u00f3b prowadz\u0105cych zaj\u0119cia w AGH, zar\u00f3wno tych b\u0119d\u0105cych na pocz\u0105tku swojej drogi, jak i tych posiadaj\u0105cych ju\u017c do\u015bwiadczenie w uczeniu innych. Zale\u017cy nam na stworzeniu Wam optymalnych warunk\u00f3w do doskonalenia konkretnych umiej\u0119tno\u015bci, a tak\u017ce do \u015bwiadomego planowania \u015bcie\u017cki rozwoju dydaktycznego zgodnie z Waszymi potrzebami.\n\nAkademii Dydaktyki dostarczy Wam wiedzy na temat specyfiki uczenia doros\u0142ych, a tak\u017ce roli i kompetencji osoby prowadz\u0105cej zaj\u0119cia dydaktyczne. Poznacie r\u00f3wnie\u017c zasady planowania i projektowania w dydaktyce akademickiej, a tak\u017ce dowiecie si\u0119 jak stosowa\u0107 nowoczesne metody kszta\u0142cenia i narz\u0119dzia cyfrowe oraz jak tworzy\u0107 warto\u015bciowe tre\u015bci edukacyjne.\nProgram sk\u0142ada si\u0119 z trzech poziom\u00f3w [\u015bcie\u017cek rozwojowych], kt\u00f3re s\u0105 sp\u00f3jne, ale jednocze\u015bnie zr\u00f3\u017cnicowane pod wzgl\u0119dem tre\u015bciowym i metodycznym.\n\nAkademia Dydaktyki - poziom 1\n\u015acie\u017cka podstawowa\n\u015acie\u017cka podstawowa, kt\u00f3ra obejmuje zagadnienia z andragogiki i podstaw dydaktyki szko\u0142y wy\u017cszej. Akademia Dydaktyki \u2013 poziom 1 jest form\u0105 przygotowania pedagogiczno-dydaktycznego do prowadzenia zaj\u0119\u0107 na uczelni technicznej. Kurs jest realizowany w oparciu o ZARZ\u0104DZENIE nr 49/2024 Rektora Akademii G\u00f3rniczo-Hutniczej im. Stanis\u0142awa Staszica w Krakowie z dnia 20 wrze\u015bnia 2024 r. w sprawie kszta\u0142cenia pedagogiczno-dydaktycznego pracownik\u00f3w AGH. Uko\u0144czenie tego poziomu daje wst\u0119p na poziom 2. Ca\u0142y program obejmuje 38 godzin dydaktycznych realizowanych przez dwa semestry w ramach danego roku akademickiego.\n\nDla kogo?\n\nos\u00f3b nowo zatrudnionych na stanowiskach dydaktycznych i badawczo-dydaktycznych,\n\nos\u00f3b, kt\u00f3re dotychczas nie korzysta\u0142y z program\u00f3w doskonalenia dydaktycznego, realizowanych na AGH i nie maj\u0105 potwierdzonego przygotowania pedagogiczno-dydaktycznego.\n\nW ramach Akademii Dydaktyki \u2013 poziom 1 realizujesz dwie \u015bcie\u017cki:\n\ndydaktyczno-pedagogiczn\u0105\n [semestr zimowy: 30h/udzia\u0142 w 4 szkoleniach]\n\npraktyczn\u0105\n [semestr letni: 8h/przygotowanie i przeprowadzenie w\u0142asnych zaj\u0119\u0107 dydaktycznych, udzia\u0142 w 2 hospitacjach kole\u017ce\u0144skich]\n\nWi\u0119cej o AD1\nHarmonogram zaj\u0119\u0107 w ramach \u015bcie\u017cki dydaktyczno-pedagogicznej:\n\nSpecyfika uczenia doros\u0142ych\n\nProwadz\u0105ca:\n Anna Chy\u0142a\n\nTermin szkolenia:\n 21.10.2024-25.10.2024\n\nIlo\u015b\u0107 godzin dydaktycznych:\n 5\n\nWarsztat poprzedzony jest samodzieln\u0105 prac\u0105 online na platformie UPeL\n\nPraca na UPeL:\n\u00a0 od 21.10.2024\n\nData warsztatu stacjonarnego:\n 25.10.2024, godz.09.00-12.00\n\nPodczas szkolenia:\n\nzapoznasz si\u0119 z podstawowymi paradygmatami kszta\u0142cenia, teoriami dot. uczenia oraz stylami uczenia si\u0119,\n\ndowiesz si\u0119 wi\u0119cej o roli nauczycielki/nauczyciela akademickiego i jakich kompetencji potrzebujesz,\n\nspr\u00f3bujesz zaplanowa\u0107 aktywno\u015b\u0107 os\u00f3b studiuj\u0105cych na zaj\u0119ciach, uwzgl\u0119dniaj\u0105c specyfik\u0119 danej grupy,\n\nzaczniesz \u015bwiadomie planowa\u0107 sw\u00f3j rozw\u00f3j zawodowy.\n\nWykorzystanie materia\u0142\u00f3w do prowadzenia zaj\u0119\u0107\n\nProwadz\u0105ca:\n Karolina Grodecka\n\nTermin szkolenia:\n 04.11.2024-08.11.2024\n\nIlo\u015b\u0107 godzin dydaktycznych:\n 7\n\nWarsztat poprzedzony jest samodzieln\u0105 prac\u0105 online na platformie UPeL\n\nPraca na UPeL:\n od 04.11.2024\n\nData warsztatu stacjonarnego:\n 08.11.2024, godz.09.00-12.00\n\nPodczas szkolenia:\n\ndowiesz si\u0119 jak korzysta\u0107 z materia\u0142\u00f3w autorstwa innych os\u00f3b (tzw. dozwolony u\u017cytek edukacyjny i prywatny) oraz otwartych zasob\u00f3w edukacyjnych,\n\npoznasz konkretne przepisy prawa autorskiego i licencje Creative Commons,\n\nskorzystasz z serwis\u00f3w i wyszukiwarek otwartych zasob\u00f3w edukacyjnych.\n\nMetody i techniki dydaktyczne\n\nProwadz\u0105ca:\n Marta Ciesielka\n\nTermin szkolenia:\n 15.11.2024-29.11.2024\n\nIlo\u015b\u0107 godzin dydaktycznych:\n 8\n\nWarsztat poprzedzony jest samodzieln\u0105 prac\u0105 online na platformie UPeL\n\nPraca na UPeL:\n od 15.11.2024\n\nDaty warsztat\u00f3w stacjonarnych:\n 15.11.2024, godz.09.00-12.00,\n\n29.11.2024, godz.09.00-12.00\n\nPodczas szkolenia:\n\npoznasz nowoczesne metody nauczania i ich zastosowanie,\n\nrozwiniesz umiej\u0119tno\u015bci doboru i zastosowania wybranych metod nauczania w Twoich w\u0142asnych zaj\u0119ciach dydaktycznych.\n\nProjektowanie w dydaktyce\n\nProwadz\u0105ca:\n Kamila Gandecka\n\nTermin szkolenia:\n 02.12.2024-06.12.2024\n\nIlo\u015b\u0107 godzin dydaktycznych:\n 10\n\nWarsztat poprzedzony jest samodzieln\u0105 prac\u0105 online na platformie UPeL\n\nPraca na UPeL:\n od 02.12.2024\n\nData warsztatu stacjonarnego:\n 06.12.2024, godz.09.00-12.00\n\nPodczas szkolenia:\n\ndowiesz si\u0119 jak planowa\u0107 zaj\u0119cia dydaktyczne z uwzgl\u0119dnieniem specyfiki uczenia si\u0119 os\u00f3b doros\u0142ych,\n\npoznasz koncepcj\u0119 sp\u00f3jno\u015bci cel\u00f3w, metod nauczania i sposob\u00f3w oceniania (ang. alignment),\n\nzaprojektujesz scenariusz zaj\u0119\u0107 dydaktycznych z uwzgl\u0119dnieniem efekt\u00f3w kszta\u0142cenia.\n\nAkademia Dydaktyki - poziom 2\n\u015acie\u017cka zaawansowana\n\u015acie\u017cka zaawansowana, kt\u00f3ra obejmuje szkolenia metodyczne i narz\u0119dziowe, znajduj\u0105ce si\u0119 w \naktualnej ofercie szkoleniowej CeLiID\n.\n\nDla kogo?\n\nos\u00f3b, kt\u00f3re uko\u0144czy\u0142y Akademi\u0119 Dydaktyki \u2013 poziom 1,\n\nos\u00f3b, kt\u00f3re uko\u0144czy\u0142y inne kursy/szkolenia pedagogiczno-dydaktyczne i chc\u0105 kontynuowa\u0107 aktywny rozw\u00f3j warsztatu dydaktycznego.\n\nW ramach tego poziomu samodzielnie planujesz swoj\u0105 \u015bcie\u017ck\u0119 rozwoju w obszarze\u00a0 dydaktyki akademickiej. Zrealizuj szkolenie E-learning akademicki certyfikacja i dodatkowo\u00a0 wybierz co najmniej \n2 szkolenia metodyczne\n. Nast\u0119pnie przejd\u017a \n1 szkolenie narz\u0119dziowe\n i \n1 szkolenie z tworzenia zasob\u00f3w\n. Finalnie, w ramach tej \u015bcie\u017cki zrealizujesz minimum 5 szkole\u0144 z r\u00f3\u017cnych obszar\u00f3w.\n\nUko\u0144czenie tego poziomu daje Ci wst\u0119p na poziom 3 [Szko\u0142a Trener\u00f3w Dydaktyki Akademickiej].\n\nAkademia Dydaktyki - poziom 3\nSzko\u0142a Trener\u00f3w Dydaktyki Akademickiej\n\u015acie\u017cka trzecia to \nSzko\u0142a Trener\u00f3w Dydaktyki Akademickiej\n. Na tym etapie rozwoju warsztatu metodyczno-dydaktycznego skupiamy si\u0119 na doskonaleniu \numiej\u0119tno\u015bci trenerskich\n, przydatnych w zarz\u0105dzaniu procesem grupowym, podczas zaj\u0119\u0107 dydaktycznych. Rekrutacj\u0119 na ten poziom rozpoczniemy w semestrze letnim.\n\nDla kogo?\n\nos\u00f3b, kt\u00f3re uko\u0144czy\u0142y poziomy 1 i 2 Akademii Dydaktyki,\n\nos\u00f3b, kt\u00f3re aktywnie rozwijaj\u0105 si\u0119 w obszarze dydaktyki akademickiej i chc\u0105 rozwija\u0107 umiej\u0119tno\u015bci trenerskie,\n\nos\u00f3b, kt\u00f3re uko\u0144czy\u0142y program szkoleniowy Szko\u0142a Tutor\u00f3w Akademickich i/lub Akredytowany Praktyk Tutoringu.\n\nW ramach Szko\u0142y Trener\u00f3w Akademickich realizujemy szkolenia z obszar\u00f3w: \nkomunikacji, facylitacji spotka\u0144\n oraz \nzarz\u0105dzania procesem grupowym\n. Dodatkowo skupiamy si\u0119 na zagadnieniach zwi\u0105zanych z wspieraniem procesu uczenia w oparciu o wybrane metody, m.in.: \nmentoring edukacyjny i tutoring\n.\n\nKoordynatorka programu:\n\ndr Kamila Gandecka, e-mail:\u00a0\nkgandecka@agh.edu.pl\n, tel. kont.: +48 12 617 56 34\n\nAkademia Dydaktyki", "metadata": {"url": "https://www.cel.agh.edu.pl/akademii-dydaktyki/", "title": "Akademia Dydaktyki - CeLiID AGH", "depth": 3, "duplicate": false, "content_hash": "f38993343f0c7242484922a8cca87f3c", "word_count": 805, "headings": [{"level": 2, "text": "Kilka s\u0142\u00f3w o programie"}, {"level": 2, "text": "Dla kogo?"}, {"level": 2, "text": "Harmonogram zaj\u0119\u0107 w ramach \u015bcie\u017cki dydaktyczno-pedagogicznej:"}, {"level": 2, "text": "Dla kogo?"}, {"level": 2, "text": "Dla kogo?"}]}}