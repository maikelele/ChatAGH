{"metadata": {"url": "https://dss.agh.edu.pl/kredyty-studenckie", "title": " Kredyty studenckie -- Dzia\u0142 Spraw Studenckich AGH ", "depth": 1, "duplicate": false, "content_hash": "8e841e65680abc602cce21c9131fb2c0", "word_count": 912, "headings": [{"level": 1, "text": "Kredyty studenckie"}, {"level": 3, "text": "Osoby uprawnione do otrzymania kredytu"}, {"level": 3, "text": "Sk\u0142adanie wniosk\u00f3w o kredyt"}, {"level": 3, "text": "Kryterium dochodowe"}, {"level": 3, "text": "Okres i warunki wyp\u0142acania kredytu"}, {"level": 3, "text": "Por\u0119czenia sp\u0142aty kredytu"}, {"level": 3, "text": "Okres i warunki sp\u0142aty kredytu"}, {"level": 3, "text": "Zmniejszenie raty sp\u0142aty kredytu i zawieszenie sp\u0142aty"}, {"level": 3, "text": "Umorzenie sp\u0142aty kredytu"}, {"level": 2, "text": "Kontakt"}, {"level": 2, "text": "Stopka"}]}, "content": "#  Kredyty studenckie -- Dzia\u0142 Spraw Studenckich AGH \n\nURL: https://dss.agh.edu.pl/kredyty-studenckie\nCrawled: 2025-03-20 01:35:16\n\nPrzejd\u017a do tre\u015bci\n\nPrzejd\u017a do stopki\n\n Kredyty studenckie \n\nSzczeg\u00f3\u0142owe informacje dotycz\u0105ce kredyt\u00f3w studenckich znajdziesz na stronie internetowej MSWiN:\nKredyty studenckie - Ministerstwo Nauki i Szkolnictwa Wy\u017cszego\n\nOsoby uprawnione do otrzymania kredytu\n\nstudent, kt\u00f3ry nie uko\u0144czy\u0142 30 roku \u017cycia,\n\ndoktorant, kt\u00f3ry nie uko\u0144czy\u0142 35 roku \u017cycia.\n\nSk\u0142adanie wniosk\u00f3w o kredyt\n\nO kredyt mo\u017cna ubiega\u0107 si\u0119 przez ca\u0142y rok.\n\nWnioski s\u0105 rozpatrywane w ci\u0105gu 30 dni od daty z\u0142o\u017cenia wniosku.\n\nWniosek o udzielenie kredytu mo\u017cna sk\u0142ada\u0107 w formie papierowej lub za po\u015brednictwem systemu teleinformatycznego\n w nast\u0119puj\u0105cych instytucjach:\n\nPKO Bank Polski S.A.,\n\nBank PEKAO S.A.,\n\nBank Polskiej Sp\u00f3\u0142dzielczo\u015bci S.A. (wraz ze zrzeszonymi bankami sp\u00f3\u0142dzielczymi),\n\nSGB-Bank S.A. (wraz ze zrzeszonymi bankami sp\u00f3\u0142dzielczymi).\n\nDo wniosku o udzielenie kredytu do\u0142\u0105cza si\u0119:\n\no\u015bwiadczenie o wysoko\u015bci dochod\u00f3w i liczbie cz\u0142onk\u00f3w rodziny wnioskodawcy za poprzedni rok,\n\nza\u015bwiadczenie szko\u0142y wy\u017cszej potwierdzaj\u0105ce, \u017ce wnioskodawca jest studentem, doktorantem albo dokument potwierdzaj\u0105cy udzia\u0142 w rekrutacji na studia albo do szko\u0142y doktorskiej,\n\ndokumenty wymagane przez instytucj\u0119 kredytuj\u0105c\u0105 dla cel\u00f3w oceny zdolno\u015bci kredytowej i\u00a0zabezpieczenia sp\u0142at kredytu.\n\nWe wniosku nale\u017cy wskaza\u0107 jedn\u0105 z dost\u0119pnych kwot kredytu.\u00a0\nMiesi\u0119czna transza kredytu studenckiego mo\u017ce wynosi\u0107 400, 600, 800 lub 1 000 z\u0142\n.\n\nKryterium dochodowe\n\nNa podstawie \u00a7 8 ust. 2 rozporz\u0105dzenia Ministra Nauki i Szkolnictwa Wy\u017cszego z dnia 20 grudnia 2018 r. w sprawie kredyt\u00f3w studenckich (Dz. U. poz. 2468) Minister Edukacji i Nauki ustali\u0142, \u017ce wysoko\u015b\u0107 miesi\u0119cznego dochodu na osob\u0119 w rodzinie wnioskodawcy uprawniaj\u0105ca do otrzymania kredytu studenckiego w roku akademickim 2023/2024 wynosi\u00a0\n3.500 z\u0142\n.\n\nOkres i warunki wyp\u0142acania kredytu\n\nKredyt studencki mo\u017ce by\u0107 wyp\u0142acany studentom przez okres 6 lat, a w przypadku doktorant\u00f3w \u2013 przez okres 4 lat. Transze kredytu wyp\u0142acane s\u0105 przez okres 10 miesi\u0119cy w roku akademickim.\n\nPor\u0119czenia sp\u0142aty kredytu\n\nW przypadku braku mo\u017cliwo\u015bci sprostania wymogom bank\u00f3w w zakresie zabezpieczenia sp\u0142aty kredytu, przy ubieganiu si\u0119\n o kredyt student mo\u017ce si\u0119 stara\u0107 o por\u0119czenie Banku Gospodarstwa Krajowego oraz o por\u0119czenie Agencji Restrukturyzacji\n i Modernizacji Rolnictwa.\n Szczeg\u00f3\u0142owych informacji na temat ww. por\u0119cze\u0144 udzielaj\u0105 wszystkie instytucje kredytuj\u0105ce.\n\nOkres i warunki sp\u0142aty kredytu\n\nSp\u0142ata kredytu studenckiego jest dokonywana w r\u00f3wnych miesi\u0119cznych ratach i rozpoczyna si\u0119 po up\u0142ywie 2 lat od uko\u0144czenia studi\u00f3w. Liczba rat stanowi dwukrotno\u015b\u0107 liczby wyp\u0142aconych transz kredytu studenckiego.\n\nW okresie pobierania transz kredytu oraz w trakcie okresu karencji odsetki od kredytu s\u0105 sp\u0142acane w ca\u0142o\u015bci przez bud\u017cet pa\u0144stwa.\n\nW okresie sp\u0142aty rat kredytu wysoko\u015b\u0107 oprocentowania sp\u0142acanego przez kredytobiorc\u0119 wynosi 0,5 stopy redyskontowej Narodowego Banku Polskiego.\n\nZmniejszenie raty sp\u0142aty kredytu i zawieszenie sp\u0142aty\n\nWysoko\u015b\u0107 miesi\u0119cznej raty mo\u017ce by\u0107 zmniejszona do 20% \u015bredniego miesi\u0119cznego dochodu kredytobiorcy. Na wniosek kredytobiorcy w przypadku trudnej sytuacji \u017cyciowej sp\u0142ata kredytu studenckiego wraz z odsetkami mo\u017ce by\u0107 zawieszona na okres nie d\u0142u\u017cszy ni\u017c 12 miesi\u0119cy.\n\nUmorzenie sp\u0142aty kredytu\n\nNa wniosek kredytobiorcy kredyt studencki mo\u017ce zosta\u0107 umorzony przez instytucj\u0119 kredytuj\u0105c\u0105:\n\nw 50% \u2013 w przypadku gdy kredytobiorca uko\u0144czy\u0142 studia albo kszta\u0142cenie w szkole doktorskiej w grupie do 1%,\n\nw 35% \u2013 w przypadku gdy kredytobiorca uko\u0144czy\u0142 studia albo kszta\u0142cenie w szkole doktorskiej w grupie od 1,01% do 5%,\n\nw 20% \u2013 w przypadku gdy kredytobiorca uko\u0144czy\u0142 studia albo kszta\u0142cenie w szkole doktorskiej w grupie od 5,01% do 10%,\n\n\u2013 najlepszych absolwent\u00f3w studi\u00f3w pierwszego stopnia albo studi\u00f3w drugiego stopnia, albo jednolitych studi\u00f3w magisterskich, albo szk\u00f3\u0142 doktorskich, w danym roku akademickim.\n\nO umorzenie kredytu studenckiego moga ubiega\u0107 si\u0119 absolwenci studi\u00f3w, kt\u00f3rzy z\u0142o\u017cyli na studiach pierwszego stopnia - projekt dyplomowy, a na studiach drugiego stopnia - prac\u0119 dyplomow\u0105 nie p\u00f3\u017aniej, ni\u017c w terminie:\n - do ko\u0144ca lutego - w przypadku studi\u00f3w ko\u0144cz\u0105cych si\u0119 w semestrze zimowym;\n - do ko\u0144ca wrze\u015bnia - w przypadku studi\u00f3w ko\u0144czc\u0105cych si\u0119 si\u0119 w semestrze letnim\n w roku, w kt\u00f3rym przypada ostatni rok programowy studi\u00f3w.\n\nPrzy sporz\u0105dzaniu list rankingowych nie s\u0105 brane pod uwag\u0119 osoby, kt\u00f3re w toku studi\u00f3w powtarza\u0142y semestr lub rok, lub zosta\u0142y skre\u015blone z listy student\u00f3w z powodu niez\u0142o\u017cenia w terminie pracy dyplomowej, lub otrzyma\u0142y zgod\u0119 na wyd\u0142u\u017cenie terminu z\u0142o\u017cenia pracy dyplomowej.\n\nWniosek w tej sprawie nale\u017cy z\u0142o\u017cy\u0107 w instytucji kredytuj\u0105cej wraz z za\u015bwiadczeniem potwierdzaj\u0105cym znalezienie si\u0119 kredytobiorcy w okre\u015blonej grupie najlepszych absolwent\u00f3w odpowiednio studi\u00f3w albo szk\u00f3\u0142 doktorskich.\n\nKredyt mo\u017ce by\u0107 r\u00f3wnie\u017c umorzony cz\u0119\u015bciowo lub w ca\u0142o\u015bci w przypadku szczeg\u00f3lnie trudnej sytuacji \u017cyciowej kredytobiorcy lub trwa\u0142ej utraty przez kredytobiorc\u0119 zdolno\u015bci do sp\u0142aty zobowi\u0105za\u0144. Umorze\u0144 dokonuje minister w\u0142a\u015bciwy do spraw szkolnictwa wy\u017cszego na wniosek kredytobiorcy.\n\nW celu wydania za\u015bwiadczenia o uko\u0144czeniu studi\u00f3w w grupie najlepszych absolwent\u00f3w prosimy o przes\u0142anie zg\u0142oszenia\n w formie elektronicznej na adres\u00a0\nkupis@agh.edu.pl\n.\n\nFormularz zg\u0142oszenia do pobrania\n\nLista rankingowa studi\u00f3w I stopnia 20 23/2024\nLista rankingowa studi\u00f3w II stopnia\u00a02023/2024\n\n2022/2023 Lista rankingowa studi\u00f3w I stopnia\n2022/2023 Lista rankingowa studi\u00f3w II stopnia\n\n2021/2022\u00a0Lista rankingowa studi\u00f3w I stopnia\n2021/2022\u00a0Lista rankingowa studi\u00f3w II stopnia\n\n2020/2021\u00a0Lista rankingowa studi\u00f3w I stopnia\n2020/2021\u00a0Lista rankingowa studi\u00f3w II stopnia\n\n2019/2020\u00a0Lista rankingowa studi\u00f3w I stopnia\n2019/2020\u00a0Lista rankingowa studi\u00f3w II stopnia\n\n2018/2019\u00a0Lista rankingowa studi\u00f3w I stopnia\n2018/2019\u00a0Lista rankingowa studi\u00f3w II stopnia\n\n2017/2018\u00a0Lista rankingowa studi\u00f3w I stopnia\n2017/2018\u00a0Lista rankingowa studi\u00f3w II stopnia\n\n2016/2017 Lista rankingowa studi\u00f3w I stopnia\n2016/2017 Lista rankingowa studi\u00f3w II stopnia\n\nZa\u015bwiadczenia o uko\u0144czeniu studi\u00f3w w grupie najlepszych absolwent\u00f3w w roku akademickim 2015/2016 lub w latach wcze\u015bniejszych wydawane s\u0105 w dziekanatach Wydzia\u0142\u00f3w na dotychczasowych zasadach.\n\nKontakt\n\nbudynek C-7\n pok\u00f3j 112b\n\ndss@agh.edu.pl\n\nponiedzia\u0142ek - czwartek\n 7:30 - 15:30\n pi\u0105tek\n 7:30 - 14:30\n\nmgr in\u017c. Katarzyna Kupis\n 617-35-32\nkupis@agh.edu.pl\n\nStopka\n\nArchiwum dokument\u00f3w\n\nDzia\u0142 Spraw Studenckich\nAkademia G\u00f3rniczo-Hutnicza\nim. Stanis\u0142awa Staszica w Krakowie\nAl. Mickiewicza 30\n30-059 Krak\u00f3w\n\nBiuro Obs\u0142ugi Spraw Studenckich\nbudynek C-7, pok\u00f3j 112\nSekcja Obs\u0142ugi Organizacji Studenckich\nbudynek C-1, pok\u00f3j 111\nSekcja Wyp\u0142at i Rozlicze\u0144 Stypendi\u00f3w\nbudynek C-1, pok\u00f3j 111\ne-mail: dss@agh.edu.pl\n\nBack"}