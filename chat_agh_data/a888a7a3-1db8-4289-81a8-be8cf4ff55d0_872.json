{"content": "# Czym jest tutoring? - CeLiID AGH\n\nURL: https://www.cel.agh.edu.pl/czym-jest-tutoring/\nCrawled: 2025-03-19 22:41:31\n\nCeLiID AGH\n > \nCzym jest tutoring?\n\nTutoring to forma nauczania oparta na indywidualnej relacji osoby prowadz\u0105cej (tutora/tutorki) i osoby studiuj\u0105cej, czyli tutoranta/tutorantki.\n\nTutoring daje szans\u0119 nawi\u0105zania indywidualnej relacji mistrz-ucze\u0144, kt\u00f3ra od wielu lat jest uznawana za najefektywniejsz\u0105 form\u0119 nauki. Tutoring jest form\u0105 spersonalizowan\u0105, co oznacza, \u017ce nie tylko tematyka, ale r\u00f3wnie\u017c metody pracy dostosowane s\u0105 do konkretnego tutoranta/tutorantki, uwzgl\u0119dniaj\u0105c indywidulane mo\u017cliwo\u015bci, potrzeby i talenty.\n\nJak dzia\u0142a?\n\nOsoba prowadz\u0105ca tutoring, na podstawie rozmowy z tutorantem lub tutorantk\u0105, projektuje program spotka\u0144 (tutoriali), pozwalaj\u0105cy na osi\u0105gni\u0119cie cel\u00f3w istotnych dla swojego podopiecznego.\n\nCzas pomi\u0119dzy tutorialami przeznaczony jest na indywidualn\u0105 prac\u0119 tutoranta/tutorantki nad wsp\u00f3lnie wytyczonymi celami. Odbywaj\u0105ce si\u0119 cyklicznie w trakcie semestru tutoriale obejmuj\u0105 d\u0142ug\u0105 rozmow\u0119 nad post\u0119pem pracy, wskazywanie kierunk\u00f3w i omawianie pojawiaj\u0105cych si\u0119 problem\u00f3w.\n\nCele tutorialu mog\u0105 by\u0107 rozwojowe, nastawione na szeroko poj\u0119ty rozw\u00f3j osobisty tutoranta lub naukowe, nastawione na zdobycie konkretnych umiej\u0119tno\u015bci lub wiedzy.\n\nCo daje?\n\nTutoring jest jedynym w swoim rodzaju do\u015bwiadczeniem, kt\u00f3re wzbogaca wszystkie zaanga\u017cowane w niego osoby. Mo\u017ce by\u0107 \u017ar\u00f3d\u0142em zdobywania specjalistycznej wiedzy, inspiracji, czy te\u017c sposobem na poznanie swoich s\u0142abych i mocnych stron.\n\nTutoring pozwala na poruszenie kwestii istotnych dla os\u00f3b studiuj\u0105cych, w spos\u00f3b maksymalizuj\u0105cy efektywno\u015b\u0107 zdobywania wiedzy. Zar\u00f3wno tempo pracy, jak i stosowane metody dydaktyczne dopasowywane s\u0105 do mo\u017cliwo\u015bci i preferencji tutorantek/tutorant\u00f3w.\n\nTutoring\n\nCO M\u00d3WI\u0104 TUTORZY I TUTORKI\nTutoring to najbardziej interesuj\u0105ca, anga\u017cuj\u0105ca i satysfakcjonuj\u0105ca forma kszta\u0142cenia i w\u0142asnego rozwoju.\n\ndr in\u017c. Anna Dubel\nTutoring jest jak \u017ceglowanie, podczas kt\u00f3rego nauczysz si\u0119 sterowa\u0107 statkiem, kt\u00f3rym s\u0105 Twoje mocne strony i talenty.\n\ndr in\u017c. Natalia Schmidt-Polo\u0144czyk\nCO M\u00d3WI\u0104 TUTORANCI I TUTORANTKI\nTutoring to najbardziej interesuj\u0105ca, anga\u017cuj\u0105ca i satysfakcjonuj\u0105ca forma kszta\u0142cenia i w\u0142asnego rozwoju.\n\nTutoring jest jak \u017ceglowanie, podczas kt\u00f3rego nauczysz si\u0119 sterowa\u0107 statkiem, kt\u00f3rym s\u0105 Twoje mocne strony i talenty.", "metadata": {"url": "https://www.cel.agh.edu.pl/czym-jest-tutoring/", "title": "Czym jest tutoring? - CeLiID AGH", "depth": 3, "duplicate": false, "content_hash": "6c954c3cfa58dec06c04cd5f815d5b27", "word_count": 282, "headings": [{"level": 3, "text": "Jak dzia\u0142a?"}, {"level": 3, "text": "Co daje?"}, {"level": 1, "text": "CO M\u00d3WI\u0104 TUTORZY I TUTORKI"}, {"level": 1, "text": "CO M\u00d3WI\u0104 TUTORANCI I TUTORANTKI"}]}}