{"content": "# Uroczysto\u015b\u0107 nadania tytu\u0142u DHC prof. Janowi Kici\u0144skiemu-- Serwis Akademii G\u00f3rniczo-Hutniczej \n\nURL: https://www.agh.edu.pl/wydarzenia/detail/s/uroczystosc-nadania-tytulu-dhc-prof-prof-janowi-kicinskiemu\nCrawled: 2025-03-19 22:00:29\n\nPrzejd\u017a do tre\u015bci\n\nPrzejd\u017a do stopki\n\nWydarzenia w AGH\n\nWydarzenia w AGH\n\nUroczysto\u015b\u0107 nadania tytu\u0142u DHC prof. Janowi Kici\u0144skiemu\n\n Pobierz plik iCal \n\nDodaj do kalendarza Google\n\nDodaj do kalendarza Outlook\n\nDodaj do kalendarza Office 365\n\nDodaj do kalendarza Yahoo\n\n 19 maja 2023 r. o godz. 12.00 w Auli AGH odb\u0119dzie si\u0119 uroczysto\u015b\u0107 nadania tytu\u0142u doktora honoris causa prof. Janowi Kici\u0144skiemu. \n\n O wydarzeniu \n\nProgram uroczysto\u015bci\n\n\u201eGaude Mater Polonia\u201d w wykonaniu ch\u00f3ru Zespo\u0142u Pie\u015bni i Ta\u0144ca AGH \u201eKrakus\u201d\n\nPrzem\u00f3wienie Rektora AGH prof. Jerzego Lisa\n\nWyst\u0105pienie Dziekana Wydzia\u0142u In\u017cynierii Mechanicznej i Robotyki prof. Krzysztofa Mendroka\n\nWyst\u0105pienie promotora\n\nWr\u0119czenie dyplomu\n\nWyk\u0142ad mistrzowski\n\n\u201eGaudeamus igitur\u201d w wykonaniu ch\u00f3ru Zespo\u0142u Pie\u015bni i Ta\u0144ca AGH \u201eKrakus\u201d\n\n\u017byciorys prof. Jana Kici\u0144skiego\n\nProfesor Jan Kici\u0144ski urodzi\u0142 si\u0119 w Lisewie Malborskim w wojew\u00f3dztwie pomorskim. Studia wy\u017csze uko\u0144czy\u0142 na Politechnice Gda\u0144skiej na Wydziale Budowy Maszyn. Stopie\u0144 doktora nauk technicznych uzyska\u0142 w Instytucie Maszyn Przep\u0142ywowych Polskiej Akademii Nauk w Gda\u0144sku w roku 1979, a w 1986 roku stopie\u0144 doktora habilitowanego w AGH. Tytu\u0142 profesora uzyska\u0142 w roku 1995, w 2013 zosta\u0142 cz\u0142onkiem korespondentem PAN. Uniwersytet Warmi\u0144sko-Mazurski w Olsztynie w 2017 roku nada\u0142 prof. Kici\u0144skiemu godno\u015b\u0107 doktora honoris causa.\n\nJan Kici\u0144ski podj\u0105\u0142 prac\u0119 zawodow\u0105 w IMP PAN w Gda\u0144sku w roku 1972, przechodz\u0105c wszystkie szczeble kariery naukowej od asystenta do profesora. Pe\u0142ni\u0142 przez cztery kadencje funkcj\u0119 Zast\u0119pcy Dyrektora ds. Naukowych, a nast\u0119pnie przez dwie kadencje funkcj\u0119 Dyrektora Instytutu. W IMP PAN pracuje do chwili obecnej, pe\u0142ni\u0105c funkcj\u0119 Kierownika Zak\u0142adu Energetyki Rozproszonej.\n\nPrzez 18 lat by\u0142 tak\u017ce zatrudniony jako nauczyciel akademicki na Uniwersytecie Warmi\u0144sko-Mazurski w Olsztynie.\n\nDzia\u0142alno\u015b\u0107 naukowa Profesora koncentrowa\u0142a si\u0119 we wcze\u015bniejszym okresie na dynamice wirnik\u00f3w i nieliniowej teorii drga\u0144, a w ostatnich kilkunastu latach na ekoenergetyce, OZE oraz generacji rozproszonej.\n\nNajwi\u0119kszym osi\u0105gni\u0119ciem naukowym prof. Jana Kici\u0144skiego jest opracowanie nowej, nieliniowej metodologii opisu stanu dynamicznego maszyn energetycznych wraz z narz\u0119dziami informatycznymi dla jej aplikacji w postaci systemu komputerowego MESWIR.\n\nProfesor opublikowa\u0142 16 monografii, 51 artyku\u0142\u00f3w w czasopismach mi\u0119dzynarodowych i wypromowa\u0142 12 doktor\u00f3w, z czego trzech uzyska\u0142o nagrod\u0119 premiera, a czterech zosta\u0142o wyr\u00f3\u017cnionych przez Rad\u0119 Naukow\u0105 Instytutu.\n\nSzczeg\u00f3lnie warto odnotowa\u0107 monografie, kt\u00f3re przynios\u0142y Profesorowi \u015bwiatowe uznanie, a mianowicie: J. Kici\u0144ski, P. Chaja, Climate Change, Human Impact and Green Energy Transformation (Springer, 2021), J. Kicinski, G. \u017bywica, Steam Microturbin in Distributed Cogeneration (Springer, 2014), J. Kici\u0144ski, Rotordynamics (Wydawn. IMP PAN, 2006, wsp\u00f3\u0142finansowana przez koncern ALSTOM).\n\nNajwi\u0119kszym osi\u0105gni\u0119ciem utylitarnym jest opracowanie koncepcji i wdro\u017cenie nowych technologii dla ma\u0142oskalowej i rozproszonej energetyki, w tym zw\u0142aszcza technologii CHP\u2013ORC dla gminnych Autonomicznych Region\u00f3w Energetycznych.\n\nProf. Jan Kici\u0144ski po\u0142o\u017cy\u0142 olbrzymie zas\u0142ugi w zakresie organizacji i koordynacji du\u017cych inicjatyw naukowo-badawczych i integracji \u015brodowiska naukowego. By\u0142 kierownikiem najwi\u0119kszego w kraju projektu badawczego z zakresu ekoenergetyki \u201eBudowa Centrum Badawczego PAN \u2013 Konwersja Energii i \u0179r\u00f3d\u0142a Odnawialne\u201d. W efekcie powsta\u0142o najwi\u0119ksze i najnowocze\u015bniejsze tego typu centrum w Polsce i jedno z trzech w Europie. By\u0142 te\u017c kierownikiem wysokobud\u017cetowego projektu kluczowego \u201eModelowe kompleksy agroenergetyczne\u201d. Projekt ten uzyska\u0142 w 2015 roku najbardziej presti\u017cow\u0105 w dziedzinie ochrony \u015brodowiska \u015bwiatow\u0105 nagrod\u0119 Energy Globe Award (nagroda krajowa za najlepszy projekt w Polsce).\n\nZa sw\u0105 dzia\u0142alno\u015b\u0107 Profesor uzyska\u0142 Nagrod\u0119 Prezesa Rady Ministr\u00f3w I stopnia (jako kierownik zespo\u0142u), Nagrod\u0119 Naukow\u0105 Prezesa PAN, Nagrod\u0119 Badawcz\u0105 koncernu Siemens oraz zosta\u0142 laureatem konkursu o statuetk\u0119 APOLLO i statuetk\u0119 Zielonego Feniksa (za wk\u0142ad w rozw\u00f3j OZE i ekoenergetyki).\n\nInne artyku\u0142y z kategorii Nauka\n\n Przesz\u0142o\u015b\u0107 i tera\u017aniejszo\u015b\u0107 AI \u2013 AGH NAUKA spotkania (nr 33)\t\n\n Jak profilaktyka mo\u017ce ci\u0119 uchroni\u0107 przed rakiem? | Bunkier Nauki odc. 69\t\n\n Grant na wsparcie zespo\u0142u badawczego dla naukowca z AGH\t\n\n Jak by\u0107 \u015bwiadomym u\u017cytkownikiem SOCIAL MEDI\u00d3W? | Bunkier Nauki odc. 68\t\n\n Pierwsze w historii selfie zrobione za pomoc\u0105 satelity. To dzie\u0142o student\u00f3w AGH\t\n\nNajnowsze artyku\u0142y\n\n Interdisciplinary Science Research Survey\t\n\n Idea Warm Up \u2013 do\u0142\u0105cz i dzia\u0142aj!\t\n\n \u201eKolejka na Kasprowy i kontrowersje\u201d \u2013 felieton\t\n\n Przesz\u0142o\u015b\u0107 i tera\u017aniejszo\u015b\u0107 AI \u2013 AGH NAUKA spotkania (nr 33)\t\n\n Ambasador Wietnamu z wizyt\u0105 w AGH\t\n\nStopka\n\nW\u0142adze\n\nWydzia\u0142y, szko\u0142a doktorska, jednostki\n\nFakty i liczby\n\nHistoria i tradycja\n\nOferta badawcza\n\nOferta dla biznesu\n\nSpo\u0142eczna odpowiedzialno\u015b\u0107\n\nStudia\n\nKierunki studi\u00f3w\n\nStudia podyplomowe\n\nKursy i szkolenia\n\nOpen AGH \u2013 Otwarte Zasoby Edukacyjne\n\nBaza Danych o Autorach i Publikacjach AGH\n\nBiuletyn Informacji Publicznej\n\nZam\u00f3wienia publiczne\n\nFinansowanie z bud\u017cetu pa\u0144stwa\n\nOferty pracy\n\nDla medi\u00f3w\n\nPatronaty\n\nSklep Internetowy AGH\n\nKontakt\n\nSpis pracownik\u00f3w\n\nOchrona danych osobowych\n\nR\u00f3wno\u015b\u0107 w AGH\n\nDeklaracja dost\u0119pno\u015bci\n\nCyberbezpiecze\u0144stwo\n\nPoczta AGH\n\nMapa strony\n\nBack", "metadata": {"url": "https://www.agh.edu.pl/wydarzenia/detail/s/uroczystosc-nadania-tytulu-dhc-prof-prof-janowi-kicinskiemu", "title": "Uroczysto\u015b\u0107 nadania tytu\u0142u DHC prof. Janowi Kici\u0144skiemu-- Serwis Akademii G\u00f3rniczo-Hutniczej ", "depth": 3, "duplicate": false, "content_hash": "62883cd41b977dbba8b1e82c69f55476", "word_count": 702, "headings": [{"level": 1, "text": "Wydarzenia w AGH"}, {"level": 3, "text": "Program uroczysto\u015bci"}, {"level": 3, "text": "\u017byciorys prof. Jana Kici\u0144skiego"}, {"level": 2, "text": "Inne artyku\u0142y z kategorii Nauka"}, {"level": 2, "text": "Najnowsze artyku\u0142y"}, {"level": 2, "text": "Stopka"}]}}