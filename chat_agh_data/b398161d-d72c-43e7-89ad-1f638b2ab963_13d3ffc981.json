{"metadata": {"url": "https://akademik.agh.edu.pl/dokumenty/2024/kryteria-crm", "title": "\n        Akademik w Krakowie - MS AGH\u00a0Kryteria przyznawania miejsc w domach studenckich MS AGH dla student\u00f3w AGH\n", "depth": 2, "duplicate": false, "content_hash": "6c89135a61de7a1d6d857ad8e9adf3cd", "word_count": 270, "headings": [{"level": 3, "text": "KRYTERIA PRZYZNAWANIA MIEJSC W DOMACH STUDENCKICH MS AGH NA ROK AKADEMICKI 2024/25 DLA STUDENT\u00d3W AGH (STUDI\u00d3W STACJONARNYCH I i\u00a0II STOPNIA)"}]}, "content": "# \n        Akademik w Krakowie - MS AGH\u00a0Kryteria przyznawania miejsc w domach studenckich MS AGH dla student\u00f3w AGH\n\n\nURL: https://akademik.agh.edu.pl/dokumenty/2024/kryteria-crm\nCrawled: 2025-03-20 01:12:40\n\nPrzejd\u017a do dokumentu\n\nKRYTERIA PRZYZNAWANIA MIEJSC W DOMACH STUDENCKICH MS AGH NA ROK AKADEMICKI 2024/25 DLA STUDENT\u00d3W AGH (STUDI\u00d3W STACJONARNYCH I i\u00a0II STOPNIA)\n\nKryteria przyznawania miejsc w\u00a0domach studenckich s\u0105 jednolite dla wszystkich Wydzia\u0142\u00f3w AGH. O\u202fprzyznaniu miejsca decyduje odleg\u0142o\u015b\u0107 zamieszkania wnioskodawcy od Uczelni.\n\nDodatkowo kryteria \ngwarantuj\u0105 przydzia\u0142 miejsca\n w\u00a0domu studenckim dla:\n\nkandydat\u00f3w przyj\u0119tych na 1\u00a0rok studi\u00f3w I stopnia na rok akademicki 2024/2025, kt\u00f3rzy nigdy wcze\u015bniej nie mieszkali w\u00a0Miasteczku Studenckim AGH oraz dokonali wpisu na studia w\u00a0pierwszym cyklu rekrutacji (17-22 lipca 2024 r.) i\u00a0z\u0142o\u017cyli wniosek w\u00a0terminie do 23 lipca 2024 r.\n\nstudent\u00f3w, kt\u00f3rym przyznano w\u00a0roku akademickim 2023/2024 \u015bwiadczenie pomocy materialnej w\u202fpostaci stypendium socjalnego,\n\nstudent\u00f3w, kt\u00f3rym przyznano w\u00a0roku akademickim 2023/2024 stypendium dla os\u00f3b z\u00a0niepe\u0142nosprawno\u015bciami.\n\nStudent AGH, kt\u00f3ry otrzyma\u0142 miejsce w\u00a0DS, otrzyma \ndodatkowe miejsce dla ma\u0142\u017conka, dziecka lub osoby asystuj\u0105cej studentowi z\u00a0niepe\u0142nosprawno\u015bci\u0105\n po z\u0142o\u017ceniu odpowiedniego wniosku w\u00a0systemie informatycznym (wymagane b\u0119dzie za\u0142\u0105czenie zeskanowanych dokument\u00f3w potwierdzaj\u0105cych zasadno\u015b\u0107 sk\u0142adanego wniosku - czyli odpis skr\u00f3cony aktu ma\u0142\u017ce\u0144stwa, lub odpis skr\u00f3cony aktu urodzenia dziecka, lub potwierdzenie przez Dzia\u0142 Dost\u0119pno\u015bci AGH uprawnienia do zamieszkania dla osoby asystuj\u0105cej studentowi z\u00a0niepe\u0142nosprawno\u015bci\u0105).\n\nStudent AGH, kt\u00f3ry otrzyma\u0142 miejsce w\u00a0DS, \nzainteresowany samodzielnym zakwaterowaniem\n w\u202fpokoju dwuosobowym, w\u00a0tym student z\u00a0niepe\u0142nosprawno\u015bci\u0105, mo\u017ce ubiega\u0107 si\u0119 w\u00a0systemie o\u00a0przydzia\u0142 dodatkowego miejsca. Wnioski dost\u0119pne b\u0119d\u0105 od 30 wrze\u015bnia 2024 r. Wysoko\u015b\u0107 op\u0142aty za dodatkowe miejsce jest okre\u015blona w \ncenniku\n dost\u0119pnym na stronie internetowej MS AGH. Wnioski zostan\u0105 rozpatrzone w\u00a0miar\u0119 dost\u0119pno\u015bci wolnych pokoi.\n\nSzczeg\u00f3\u0142owa informacja dla os\u00f3b z\u00a0niepe\u0142nosprawno\u015bciami dotycz\u0105ca dom\u00f3w studenckich dost\u0119pna jest na stronie \nDzia\u0142u Dost\u0119pno\u015bci AGH\n\nProsimy o\u00a0uwa\u017cne zapoznanie si\u0119 z\u00a0dokumentami na stronie \nhttps://akademik.agh.edu.pl/dokumenty/"}