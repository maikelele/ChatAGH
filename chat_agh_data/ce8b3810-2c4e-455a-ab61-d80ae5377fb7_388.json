{"content": "#  POB 6 -- Inicjatywa Doskona\u0142o\u015bci \u2013 Uczelnia Badawcza \n\nURL: https://www.idub.agh.edu.pl/priorytetowe-obszary-badawcze/pob-6\nCrawled: 2025-03-19 22:38:24\n\nPrzejd\u017a do tre\u015bci\n\nPrzejd\u017a do stopki\n\n POB 6 \n\nBadania w ramach POB 6 dotycz\u0105 szerokiego zakresu zastosowa\u0144 system\u00f3w inteligentnych, w tym miedzy innymi podejmowanych w ramach eksperyment\u00f3w CERN: TOTEM, CMS i ALICE. Badania te dotycz\u0105 system\u00f3w pomiarowych FPGA, analizy du\u017cych zbior\u00f3w danych, przetwarzania r\u00f3wnoleg\u0142ego i rozproszonego, sztucznej inteligencji. Jednym z wynik\u00f3w eksperymentu TOTEM by\u0142o odkrycie istnienia odderonu \u2013 quasi-cz\u0105stki sk\u0142adaj\u0105cej si\u0119 z nieparzystej liczby gluon\u00f3w. W eksperymencie ALICE opracowano nowatorsk\u0105 metod\u0119 pomiaru oddzia\u0142ywa\u0144 pomi\u0119dzy hadronami, kt\u00f3ra mo\u017ce by\u0107 wykorzystywana do badania w\u0142asno\u015bci oddzia\u0142ywa\u0144 silnych. Realizowane s\u0105 r\u00f3wnie\u017c prace badawcze nad metaheurystykami, algorytmami hybrydowymi, agentowymi, ich wsp\u00f3\u0142bie\u017cnymi i rozproszonymi wersjami. W trakcie ich realizacji naukowcy korzystaj\u0105 z bogatej infrastruktury Akademickiego Centrum Komputerowego CYFORNET AGH, a tak\u017ce intensywnie wsp\u00f3\u0142pracuj\u0105 z partnerami z innych uczelni i z zagranicy. Istotny obszar to r\u00f3wnie\u017c wnioskowanie na wiedzy opartej o reprezentacj\u0119 grafow\u0105, zastosowanie gramatyk grafowych do modelowania i rozwi\u0105zywania problem\u00f3w wyst\u0119puj\u0105cych w przedsi\u0119wzi\u0119ciach Smart City, a tak\u017ce projektowanie i sterowanie techniczn\u0105 infrastruktur\u0105 miejsk\u0105 oraz badanie dynamiki pieszych w celu identyfikacji zachowa\u0144, optymalizacji architektonicznej czy zarz\u0105dzania kryzysowego. Inteligentne techniki informacyjne, telekomunikacyjne, komputerowe i sterowania ukierunkowane s\u0105 r\u00f3wnie\u017c na badania nad ultraszybkimi stabilnymi solwerami do symulacji za pomoc\u0105 smuk\u0142ych funkcji B-splajn, nad maszynowym widzeniem oraz fuzj\u0105 danych pochodz\u0105cych z r\u00f3\u017cnych czujnik\u00f3w (np. kamera, IMU, lidar, radar). W ramach POB 6 realizowane s\u0105 interdyscyplinarne badania g\u0142\u00f3wnie przez specjalist\u00f3w z dziedziny nauk in\u017cynieryjno-technicznych, w dyscyplinach: automatyka, elektronika i elektrotechnika oraz informatyka techniczna i telekomunikacja.\n\nDziedziny nauki i\u00a0dyscypliny naukowe\n\nObszary tematyczne zgodne z\u00a0klasyfikacj\u0105\n Subject Categories\n\n(baza Web of Science)\n\nObszary tematyczne zgodne z\u00a0klasyfikacj\u0105\n All Science Journal Classification\n\n(baza Scopus)\n\n2.2 - Dziedzina nauk in\u017cynieryjno-technicznych;\n dyscyplina: automatyka, elektronika i elektrotechnika\n\n 2.3 - Dziedzina nauk in\u017cynieryjno-technicznych;\n dyscyplina: informatyka techniczna i telekomunikacja\n\n\u2500 Automation & Control Systems\n \u2500 Computer Science, Artificial Intelligence\n \u2500 Computer Science, Information Systems\n \u2500 Computer Science, Interdisciplinary Applications\n \u2500 Engineering, Electrical & Electronic\n \u2500 Telecommunications\n\n\u2500 Artificial Intelligence\n \u2500 Computer Networks and Communications\n \u2500 Information Systems\n \u2500 Control and Systems Engineering\n\nStopka\n\n \u00a9 2024 Inicjatywa Doskona\u0142o\u015bci \u2013 Uczelnia Badawcza\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://www.idub.agh.edu.pl/priorytetowe-obszary-badawcze/pob-6", "title": " POB 6 -- Inicjatywa Doskona\u0142o\u015bci \u2013 Uczelnia Badawcza ", "depth": 3, "duplicate": false, "content_hash": "2e32c58d643fd9e51fd8d83710ecbc30", "word_count": 340, "headings": [{"level": 1, "text": "POB 6"}, {"level": 2, "text": "Stopka"}]}}