{"content": "# Tadeusz Kaczorek \u2013 Historia AGH\n\nURL: https://historia.agh.edu.pl/wiki/Tadeusz_Kaczorek\nCrawled: 2025-03-19 21:09:27\n\nTadeusz Kaczorek\n\nZ Historia AGH\n\nTadeusz Kaczorek\n\nNazwisko\n\nKaczorek\n\nImi\u0119 / imiona\n\nTadeusz\n\nTytu\u0142y / stanowiska\n\nProf. dr hab. in\u017c.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n27 kwietnia 1932\n\nMiejsce urodzenia\n\nEl\u017cbiecin\n\nDyscyplina/specjalno\u015bci\n\nautomatyka i robotyka\n, \nelektrotechnika\n, \ninformatyka\n, \nautomatyka i in\u017cynieria komputerowa\n, \ninformatyka\n, \nrobotyka\n, \nteoria sterowania i system\u00f3w\n\nRok przyznania doktoratu h.c. AGH\n\n2015\n\nPow\u00f3d przyznania doktoratu h.c. AGH\n\nza dorobek naukowy istotnie wzbogacaj\u0105cy rozw\u00f3j teorii sterowania i teorii obwod\u00f3w elektrycznych w \u015bwiecie, a w szczeg\u00f3lno\u015bci w Polsce i na AGH oraz za zasadniczy wp\u0142yw na rozw\u00f3j kadry naukowej oraz naukowo-dydaktycznej i in\u017cynierskiej z zakresu automatyki, elektrotechniki i innych dyscyplin nauk technicznych\n\nOdznaczenia i nagrody\n\nZ\u0142oty Krzy\u017c Zas\u0142ugi\n, \nKrzy\u017c Kawalerski Orderu Odrodzenia Polski\n, \nKrzy\u017c Oficerski Orderu Odrodzenia Polski\n, \nMedal Komisji Edukacji Narodowej\n, \nPa\u0144stwowa Nagroda II stopnia\n\nProf. dr hab. in\u017c. \nTadeusz Kaczorek\n (1932\u2013)\n\nDyscyplina/specjalno\u015bci: automatyka i robotyka, elektrotechnika, informatyka, automatyka i in\u017cynieria komputerowa, informatyka, robotyka, teoria sterowania i system\u00f3w\n\nNota biograficzna\n\nUrodzi\u0142 si\u0119 27 kwietnia 1932 roku w El\u017cbiecinie.\n\nW 1956 roku uzyska\u0142 dyplom magistra in\u017cyniera elektryka na Wydziale Elektrycznym Politechniki Warszawskiej.\n\nW 1962 roku uzyska\u0142 stopie\u0144 doktora nauk technicznych, a w 1964 roku doktora habilitowanego. W 1971 roku zosta\u0142 mianowany profesorem nadzwyczajnym, w 1974 roku otrzyma\u0142 tytu\u0142 profesora. \n\nOd 1954 roku pracownik Politechniki Warszawskiej. W latach 1970-1981 pe\u0142ni\u0142 funkcj\u0119 dyrektora Instytutu Sterowania i Elektroniki Przemys\u0142owej PW. W latach 1970-1973 by\u0142 prorektorem PW.\n\nW latach 1988-1991 pe\u0142ni\u0142 funkcj\u0119 dyrektora Stacji Naukowej PAN w Rzymie.\n\nAutor wielu ksi\u0105\u017cek (w tym kilku wydanych za granic\u0105) i ponad 1000 artyku\u0142\u00f3w. Promotor kilkudziesi\u0119ciu rozpraw doktorskich. Wyk\u0142adowca na ponad 50 uniwersytetach (USA, Kanada, Japonia, Wielka Brytania, Niemcy, W\u0142ochy, Francja i in.).\n\nCz\u0142onek Komitetu Automatyki i Robotyki oraz Komitetu Elektrotechniki PAN. Cz\u0142onek Komisji Etyki przy Prezydium PAN. Od 1999 roku jest cz\u0142onkiem Akademii In\u017cynierskiej w Polsce. W 2004 roku zosta\u0142 wybrany cz\u0142onkiem honorowym W\u0119gierskiej Akademii Nauk. By\u0142 cz\u0142onkiem, a w latach 2007-2012 przewodnicz\u0105cym Centralnej Komisji ds. Stopni i Tytu\u0142\u00f3w. By\u0142 cz\u0142onkiem Komisji Bada\u0144 Naukowych oraz Rady Fundacji na Rzecz Nauki Polskiej. Redaktor naczelny Biuletynu PAN. Ponadto jest cz\u0142onkiem rad programowych czasopism naukowych: \"International Journal of Multidimensional Systems and Signal Processing\", \"Found of Computing and Decision Sciences\", \"Archives of Control Sciences\". \n\nOd 1986 roku cz\u0142onek korespondent PAN, od 1998 roku cz\u0142onek rzeczywisty PAN.\n\nDoktor honoris causa Uniwersytetu Zielonog\u00f3rskiego (2002), Politechniki Lubelskiej (2004), Politechniki Szczeci\u0144skiej (2004), Politechniki Warszawskiej (2004), Politechniki Bia\u0142ostockiej (2008), Politechniki \u0141\u00f3dzkiej (2008), Politechniki Opolskiej (2009), Politechniki Pozna\u0144skiej (2011), Politechniki Rzeszowskiej (2011), Politechniki \u015al\u0105skiej (2013), Uniwersytetu Technologiczno-Humanistycznego im. Kazimierza Pu\u0142askiego w Radomiu (2014), Akademii G\u00f3rniczo-Hutniczej im. Stanis\u0142awa Staszica w Krakowie (2015).\n\nOdznaczenia i nagrody\n\nZ\u0142oty Krzy\u017c Zas\u0142ugi\n, \nKrzy\u017c Kawalerski Orderu Odrodzenia Polski\n, \nKrzy\u017c Oficerski Orderu Odrodzenia Polski\n, \nMedal Komisji Edukacji Narodowej\n, \nPa\u0144stwowa Nagroda II stopnia\n (indywidualna), wielokrotne nagrody Ministerstwa Szkolnictwa Wy\u017cszego oraz Ministerstwa Edukacji Narodowej, nagroda Wydzia\u0142u IV PAN.\n\n\u0179r\u00f3d\u0142a do biogramu\n\nKsi\u0105\u017cki\n\nProf. Tadeusz Kaczorek Doktorem Honoris Causa Akademii G\u00f3rniczo-Hutniczej im. Stanis\u0142awa Staszica w Krakowie. Krak\u00f3w, 22 maja 2015 r. Krak\u00f3w 2015\n\nWsp\u00f3\u0142cze\u015bni uczeni polscy\u00a0: s\u0142ownik biograficzny. T. 2\u00a0: H-\u0141. Red nauk. J. Kapu\u015bcik. Warszawa 1999, s. 236, [foto]\n\nArtyku\u0142y\n\nCie\u015bla A.: Doktorat honoris causa AGH dla profesora Tadeusza Kaczorka. \nBiuletyn AGH\n 2015, nr 90-91, s. 10-12, [foto]\n\nKry\u015b-Dyja A.: Posiedzenie Senatu [AGH] w dniu 30 pa\u017adziernika 2002 r. \nBiuletyn Informacyjny Pracownik\u00f3w AGH\n 2002, nr 110, s. 15\n\nProfessor Tadeusz Kaczorek - 65th anniversary. \nApplied Mathematics and Computer Science\n 1998, nr 1, s. 199-200\n\n[\nProtok\u00f3\u0142 z Posiedzenia Senatu AGH\n... 7.05.2014], s. 2, 24-28, 53\n\n[\nProtok\u00f3\u0142 z Posiedzenia Senatu AGH...\n 14.01.2015], s. 2, 5-9, 38\n\nInne\n\nTadeusz Kaczorek \u2013 Wikipedia, wolna encyklopedia [online] [przegl\u0105dany 28.02.2023]. Dost\u0119pny w: \nhttps://www.wikiwand.com/pl/Tadeusz_Kaczorek\n\nstan na dzie\u0144 28.02.2023\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Tadeusz_Kaczorek&oldid=76264\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/wiki/Tadeusz_Kaczorek", "title": "Tadeusz Kaczorek \u2013 Historia AGH", "depth": 2, "duplicate": false, "content_hash": "e84915661351407f22056135d492e64e", "word_count": 619, "headings": [{"level": 1, "text": "Tadeusz Kaczorek"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}