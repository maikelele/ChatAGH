{"metadata": {}, "content": "Za\u0142\u0105cznik nr 6 do Regulaminu konkursu Grant Rektora\n\n\n\nUMOWA\n\nw sprawie praw do wynik\u00f3w powsta\u0142ych przy realizacji projektu finansowanego\n\nz konkursu Grant Rektora\n\n\n\nzawarta w dniu \u2026\u2026\u2026\u2026\u2026\u2026\u2026\u2026.. w Krakowie (zwana dalej: \u201eUmow\u0105\u201d), pomi\u0119dzy:\n\nAkademi\u0105 G\u00f3rniczo-Hutnicz\u0105 im. Stanis\u0142awa Staszica w Krakowie, Al. Mickiewicza 30, 30-059 Krak\u00f3w, NIP: 6750001923,  REGON: 000001577, zwan\u0105 dalej \u201eUczelni\u0105\u201d, reprezentowan\u0105 przez:\n\nProrektora ds. Studenckich \u2013 prof. dr hab. Rafa\u0142a Da\u0144ko,\n\na Pani\u0105/Panem\n\n..............................................................................................\n\nstudentem ............. roku studi\u00f3w I stopnia/ II stopnia/doktoranckich prowadzonych na Wydziale ........................................................, zamieszka\u0142ym w .................................................. przy \nul. ....................................................................... legitymuj\u0105cym si\u0119 dowodem osobistym \nnr ..................................... PESEL: \u2026\u2026\u2026\u2026..  zwanym dalej \u201eStudentem\u201d\n\n\n\n\u00a71\n\nStrony zgodnie o\u015bwiadczaj\u0105, \u017ce Student realizuje projekt pt. \u2026\u2026\u2026 finansowany lub wsp\u00f3\u0142finansowany przez Uczelni\u0119 w ramach konkursu \u201eGrant Rektorski\u201d . W ramach tego finansowania i bez prawa do dodatkowego wynagrodzenia Student przenosi na Uczelni\u0119 prawa w\u0142asno\u015bci intelektualnej do d\u00f3br intelektualnych powsta\u0142ych w ramach przedmiotowego projektu na zasadach okre\u015blonych w niniejszej umowie.\n\nStrony zgodnie ustalaj\u0105, \u017ce dla d\u00f3br w\u0142asno\u015bci intelektualnej, kt\u00f3rych dotyczy niniejsza umowa znajduje zastosowanie, w szczeg\u00f3lno\u015bci w przedmiocie podzia\u0142u korzy\u015bci uzyskanych z komercjalizacji wskazanych d\u00f3br w\u0142asno\u015bci intelektualnych, Regulamin zarz\u0105dzania prawami autorskimi i prawami pokrewnymi oraz prawami w\u0142asno\u015bci przemys\u0142owej oraz zasad komercjalizacji w Akademii G\u00f3rniczo-Hutniczej i. Stanis\u0142awa Staszica w Krakowie, zwany dalej \u201eRegulaminem\u201d.\n\n\n\n\u00a7 2\n\nStudent, w ramach finansowania Uczelni, o kt\u00f3rym mowa w \u00a71 ust. 1 i bez prawa do dodatkowego wynagrodzenia przenosi na Uczelni\u0119 ca\u0142o\u015b\u0107 nale\u017cnych mu autorskich praw maj\u0105tkowych do utwor\u00f3w stworzonych w ramach projektu, o kt\u00f3rym mowa w \u00a7 1 ust. 1 niniejszej umowy.  \n\nPrzeniesienie autorskich praw maj\u0105tkowych do utwor\u00f3w  obejmuje wszelkie pola eksploatacji znane w chwili zawarcia niniejszej Umowy, w szczeg\u00f3lno\u015bci:\n\n1) Utrwalanie i zwielokrotnianie utworu- wytwarzanie dowoln\u0105 technik\u0105 egzemplarzy utworu, w tym przy zastosowaniu technik drukarskich i komputerowych,\n\n2) wprowadzanie do obrotu, u\u017cyczenie lub najem orygina\u0142u albo egzemplarzy\n\n3) wprowadzanie do pami\u0119ci komputera,\n\n4) publiczne wykonywanie, wystawianie, wy\u015bwietlanie, odtwarzanie oraz nadawanie i reemitowanie, \n\n5) publiczne udost\u0119pnianie w taki spos\u00f3b, aby ka\u017cdy m\u00f3g\u0142 mie\u0107 do niego dost\u0119p w miejscu i w czasie przez siebie wybranym, w szczeg\u00f3lno\u015bci w sieci Internet lub Intranet.\n\nPrzeniesienie praw, o kt\u00f3rych mowa w ust. 1 i 2 nast\u0119puje z chwil\u0105 ustalenia utwor\u00f3w, o kt\u00f3rych mowa w  ust. 1. oraz bez ogranicze\u0144 czasowych i terytorialnych.\n\nPonadto, Student w ramach finansowania Uczelni, o kt\u00f3rym mowa w \u00a71 ust. 1 i bez prawa do dodatkowego wynagrodzenia przenosi na Uczelni\u0119 prawo do wyra\u017cania zgody na wykonywanie praw zale\u017cnych do utwor\u00f3w, o kt\u00f3rych mowa w ust. 1. -\n\nStudent zobowi\u0105zuje si\u0119, \u017ce w ramach finansowania Uczelni, o kt\u00f3rym mowa w \u00a71 ust. 1 i bez prawa do dodatkowego wynagrodzenia nie b\u0119dzie wykonywa\u0107 w stosunku do Uczelni (w tym jej nast\u0119pc\u00f3w prawnych, licencjobiorc\u00f3w lub os\u00f3b trzecich dzia\u0142aj\u0105cych na jego zlecenie lub rzecz) swoich osobistych praw autorskich przys\u0142uguj\u0105cych mu do utwor\u00f3w, o kt\u00f3rych mowa w ust. 1. \n\n\n\n\u00a7 3\n\nStudent w ramach finansowania Uczelni, o kt\u00f3rym mowa w \u00a71 ust. 1 i bez prawa do dodatkowego wynagrodzenia przenosi na Uczelni\u0119 prawa maj\u0105tkowe do projekt\u00f3w wynalazczych w rozumieniu ustawy z dnia 30 czerwca 2000 r. prawo w\u0142asno\u015bci przemys\u0142owej (t.j. Dz.U. z 2017 r. poz. 776 z p\u00f3\u017an. zm.), baz danych sui generis w rozumieniu ustawy z 27 lipca 2001 r. o ochronie baz danych (Dz. U. Nr 128, poz. 1402 z p\u00f3\u017an. zm.), a tak\u017ce do know-how stworzonych w ramach projektu, o kt\u00f3rym mowa w\u00a7 1 ust. 1. \n\nStudent zobowi\u0105zuje si\u0119 do wsp\u00f3\u0142dzia\u0142ania z Uczelni\u0105 oraz udzielania wszelkich niezb\u0119dnych informacji oraz o\u015bwiadcze\u0144 woli w celu obj\u0119cia ochron\u0105 prawn\u0105 d\u00f3br w\u0142asno\u015bci intelektualnej wymienionych w ust. 1 i jej utrzymywania na rzecz Uczelni.\n\nStudentowi s\u0142u\u017cy prawo do wymieniania go jako tw\u00f3rcy lub wsp\u00f3\u0142tw\u00f3rcy w opisach, rejestrach oraz w innych dokumentach i publikacjach d\u00f3br intelektualnych wymienionych w ust. 1.\n\n\n\n\u00a7 4\n\nW zamian za \u015bwiadczenie, o kt\u00f3rym mowa w \u00a7 1 Student przenosi na Uczelni\u0119 w\u0142asno\u015b\u0107 egzemplarza no\u015bnika, na kt\u00f3rym utrwalono dobra w\u0142asno\u015bci intelektualnej, o kt\u00f3rych mowa w \u00a7 2 oraz w \u00a7 3.\n\n\n\n\u00a7 5\n\nWszelkie zmiany umowy winny by\u0107 dokonywane w formie pisemnej pod rygorem niewa\u017cno\u015bci.\n\nWszelkie o\u015bwiadczenia, zawiadomienia lub korespondencja zwi\u0105zana z umow\u0105 winna by\u0107 dor\u0119czana w formie pisemnej, pod rygorem niewa\u017cno\u015bci, osobi\u015bcie lub listem poleconym za potwierdzeniem odbioru na poni\u017csze adresy Stron:\n\nDla Uczelni:\t\t\t\t\t\t\t\n\n       Akademia G\u00f3rniczo-Hutnicza im. Stanis\u0142awa Staszica w Krakowie\n\n       Al. Mikiewicza 30\n\n       30-059 Krak\u00f3w \n\n       Dla Studenta:\n\n       \u2026\u2026\u2026\u2026\u2026\u2026\u2026\u2026\n\n       \u2026\u2026\u2026\u2026\u2026\u2026\u2026\u2026\n\nStrony zobowi\u0105zuj\u0105 si\u0119 do niezw\u0142ocznego informowania o wszelkich zmianach danych teleadresowych pod rygorem uznania dor\u0119czenia pod ostatni wskazany adres za skuteczne.\n\n\n\n\u00a7 6\n\nUmowa zosta\u0142a sporz\u0105dzona w dw\u00f3ch jednobrzmi\u0105cych egzemplarzach, po jednym dla ka\u017cdej ze stron.\n\nWszelkie spory zwi\u0105zane z umow\u0105 i jej wykonywaniem b\u0119d\u0105 rozstrzygane przez s\u0105d w\u0142a\u015bciwy dla siedziby Uczelni.\n\nW sprawach nie uregulowanych w niniejszej umowie maj\u0105 zastosowanie przepisy Regulaminu, a w sprawach tam nie uregulowanych odpowiednio przepisy ustaw: O prawie autorskim i prawach pokrewnych z dnia 4 lutego 1994 r. (t.j. Dz.U. z 2019 r., poz. 1231 z p\u00f3\u017an. zm.), Prawo w\u0142asno\u015bci przemys\u0142owej z dnia 30 czerwca 2000 r. (t.j Dz.U. 2017 r. poz. 776 z p\u00f3\u017an. zm.), a tak\u017ce Kodeks cywilny z dnia 23 kwietnia 1964 r. (t.j.Dz.U. z 2019 r. poz. 1145 z p\u00f3\u017an. zm.).\n\n\n\n\n\n\u2026\u2026\u2026\u2026\u2026\u2026\u2026\u2026\u2026\t\t\t\t\t\t\u2026\u2026\u2026\u2026\u2026\u2026\u2026\u2026\u2026.\n\nUczelnia\t\t\t\t\t\t       Student"}