{"content": "#  Microsoft 365 -- CRI AGH \n\nURL: https://pomoc-it.agh.edu.pl/office-365-w-agh/\nCrawled: 2025-03-19 21:36:30\n\nPrzejd\u017a do tre\u015bci\n\nPrzejd\u017a do stopki\n\n Microsoft 365 \n\nMicrosoft 365\n (dawniej \nOffice 365\n) - us\u0142uga zewn\u0119trzna, do kt\u00f3rej licencje udost\u0119pnia CRI AGH. W sk\u0142ad pakietu \nMicrosoft 365\n wchodz\u0105 m.in.:\n\naplikacje biurowe (\nWord,\u00a0Excel,\u00a0Power Point, Access\n),\n\nmiejsce w chmurze (\nOneDrive\n) na przechowywanie i udost\u0119pnianie plik\u00f3w,\n\nklient pocztowy (\nMS Outlook\n)\u00a0\n\naplikacje do pracy grupowej (\nMS Teams\n,\u00a0\nKalendarz\n,\u00a0\nWhiteboard\n,\u00a0\nForms, Planner\n).\n\nUs\u0142uga oferuje r\u00f3wnie\u017c mo\u017cliwo\u015b\u0107 bezpiecznego przechowywania, wsp\u00f3\u0142dzielenia oraz udost\u0119pniania plik\u00f3w, co zdecydowanie u\u0142atwia codzienn\u0105 komunikacj\u0119 i wsp\u00f3\u0142prac\u0119.\u00a0\n\nDost\u0119p do pakietu\u202f\nMicrosoft 365\n jest mo\u017cliwy dla u\u017cytkownik\u00f3w posiadaj\u0105cych \nindywidualne \nkonto pocztowe w domenie \n@agh.edu.pl\n lub \n@student.agh.edu.pl\n.\u202fSzczeg\u00f3\u0142y na temat zak\u0142adania konta pocztowego s\u0105 dost\u0119pne w instrukcji: \nZak\u0142adanie konta pocztowego\n. Logowanie do us\u0142ugi odbywa si\u0119 przy u\u017cyciu danych logowania do \nPoczty AGH\n.\n\nKorzystanie z us\u0142ugi \nMicrosoft 365\n jest mo\u017cliwe na dwa sposoby:\u00a0\u00a0\n\nprzez przegl\u0105dark\u0119 (\nLogowanie do us\u0142ugi Microsoft 365\n) \u2013 wymaga sta\u0142ego po\u0142\u0105czenia z sieci\u0105 Internet.\u00a0\n\ninstaluj\u0105c aplikacje na urz\u0105dzeniu (\nInstalacja aplikacji Microsoft 365\n) \u2013 umo\u017cliwia prac\u0119 w trybie offline (dost\u0119p do sieci konieczny tylko do instalacji). Ka\u017cdy u\u017cytkownik mo\u017ce zainstalowa\u0107 pakiet aplikacji na maksymalnie 5-ciu komputerach (PC i laptopy), dodatkowo na 5-ciu tabletach i 5-ciu smartfonach, niezale\u017cnie od systemu operacyjnego jaki obs\u0142uguj\u0105.\u00a0\n\nUwaga\n\nPracownicy musz\u0105 aktywowa\u0107 licencj\u0119 \nMicrosoft 365\n w \nPanelu AGH\n, klikaj\u0105c odpowiedni\u0105 opcj\u0119 w zak\u0142adce \u201e\nMicrosoft\n\u201d.\u00a0\n\nInstrukcje\n\nPodstawowe\n\n Logowanie do us\u0142ugi Microsoft 365 \n\n Instalacja aplikacji Microsoft 365 \n\n Dodawanie os\u00f3b spoza organizacji (go\u015bci) \n\nGrupy i zespo\u0142y\n\n Tworzenie grupy w MS Outlook \n\n Tworzenie zespo\u0142u w MS Teams na podstawie grupy MS Outlook \n\n Tworzenie zespo\u0142u bezpo\u015brednio w MS Teams \n\n Dodawanie cz\u0142onk\u00f3w do zespo\u0142u w MS Teams \n\n Usuwanie zespo\u0142u w MS Teams i grupy w MS Outlook \n\nKalendarze\n\n Nowe zdarzenie w kalendarzu indywidualnym Outlook \n\n Nowe zdarzenie w kalendarzu grupowym Outlook \n\n Tworzenie spotka\u0144 w MS Teams \n\nMS Outlook - klient pocztowy\n\n Konfiguracja programu Outlook \n\n Dostosowanie do preferencji u\u017cytkownika \n\n Szyfrowanie poczty elektronicznej w programie Outlook \n\nOneDrive\n\n Logowanie do us\u0142ugi oraz instalacja aplikacji OneDrive \n\n Udost\u0119pnianie plik\u00f3w lub folder\u00f3w w us\u0142udze OneDrive \n\nCz\u0119ste pytania (FAQ)\n\n W jaki spos\u00f3b mog\u0119 zalogowa\u0107 si\u0119 do us\u0142ugi Microsoft 365? \n\nSzczeg\u00f3\u0142y dost\u0119pne w instrukcji:\u00a0\nLogowanie do us\u0142ugi Microsoft 365\n.\n\n Jak mog\u0119 pobra\u0107 i zainstalowa\u0107 pakiet Office 365 na moim komputerze? \n\nSzczeg\u00f3\u0142y dost\u0119pne w instrukcji:\u00a0\nInstalacja aplikacji Microsoft 365\n.\n\n Jakie aplikacje dost\u0119pne s\u0105 w wersji na komputer? \n\nW wersji na komputer dost\u0119pne s\u0105 nast\u0119puj\u0105ce aplikacje pakietu \nMicrosoft 365\n: \nWord\n, \nExcel\n, \nPowerPoint\n, \nOutlook\n, \nOneNote\n, \nTeams\n, \nPublisher\n, \nAccess\n oraz \nSkype\n.\n\n Czy mog\u0119 zainstalowa\u0107 pakiet Microsoft 365 na kolejnym komputerze? \n\nTak, pakiet \nMicrosoft 365\n\u00a0mo\u017ce by\u0107 zainstalowany na maksymalnie 5 komputerach/laptopach (PC lub\u00a0\nMac\n), 5 tabletach oraz 5 smartfonach.\n\n Nie mog\u0119 si\u0119 zalogowa\u0107 do us\u0142ugi Microsoft 365. \n\nZaloguj si\u0119 do \nPanelu AGH\n, a nast\u0119pnie sprawd\u017a sw\u00f3j status w zak\u0142adce \u201e\nTy\n\u201d. Je\u015bli status konta jest prawid\u0142owy (pracownik, student lub doktorant), wykonaj nast\u0119puj\u0105ce kroki:\n\nWyczy\u015b\u0107 cache przegl\u0105darki i ciasteczka (pliki Cookies).\n\nSprawd\u017a, czy nie masz w\u0142\u0105czonego przycisku \u201eCapsLock\u201d.\n\nSprawd\u017a, czy masz prawid\u0142owy uk\u0142ad klawiatury \u2013 naciskaj\u0105c \u201ez\u201d lub \u201ey\u201d na ekranie pojawia si\u0119 litera, kt\u00f3ra zosta\u0142a wci\u015bni\u0119ta.\n\nUruchom ponownie komputer i spr\u00f3buj ponownie si\u0119 zalogowa\u0107.\n\nJe\u015bli po wykonaniu powy\u017cszych krok\u00f3w logowanie do \nMicrosoft 365\n wci\u0105\u017c si\u0119 nie powiod\u0142o, skontaktuj si\u0119 z \nPomoc\u0105 IT\n.\n\n Podczas pr\u00f3by logowania otrzymuj\u0119 komunikat \"Niepoprawny typ konta.\" \n\nWyczy\u015b\u0107 cache przegl\u0105darki oraz tzw. pliki Cookies (ciasteczka) i spr\u00f3buj zalogowa\u0107 si\u0119 ponownie. Je\u015bli komunikat wci\u0105\u017c si\u0119 pojawia, skontaktuj si\u0119 z \nPomoc\u0105 IT\n.\n\n Czy jako emeryt wci\u0105\u017c mog\u0119 korzysta\u0107 z pakietu Microsoft 365? \n\nTak, emeryci AGH nadal mog\u0105 korzysta\u0107 z pakietu \nMicrosoft 365\n, ale wy\u0142\u0105cznie w wersji webowej (online). Szczeg\u00f3\u0142y na temat korzystania z pakietu \nMicrosoft 365\n\u00a0w przegl\u0105darce dost\u0119pne s\u0105 w instrukcji:\u00a0\nLogowanie do us\u0142ugi Microsoft 365\n.\n\n Czy zainstalowanie aplikacji Microsoft 365 na komputerze jest konieczne, aby m\u00f3c korzysta\u0107 z pakietu? \n\nNie, z pakietu \nMicrosoft 365\n\u00a0mo\u017cna te\u017c korzysta\u0107 w trybie online poprzez przegl\u0105dark\u0119 internetow\u0105. Szczeg\u00f3\u0142y dost\u0119pne w instrukcji:\u00a0\nLogowanie do us\u0142ugi Microsoft 365\n.\n\n Czy istnieje mo\u017cliwo\u015b\u0107 pracy z pakietem Microsoft 365 w trybie offline? \n\nTak, praca z pakietem \nMicrosoft 365\n\u00a0w trybie offline (bez po\u0142\u0105czenia z sieci\u0105 Internet) jest mo\u017cliwa, lecz wy\u0142\u0105cznie po wcze\u015bniejszym zainstalowaniu aplikacji na komputerze. Szczeg\u00f3\u0142y dost\u0119pne w instrukcji:\u00a0\nInstalacja aplikacji Microsoft 365\n.\n\nUwaga: Wyj\u0105tkiem jest aplikacja \nMS Teams\n, kt\u00f3ra potrzebuje sta\u0142ego dost\u0119pu do sieci, aby mog\u0142a zachowa\u0107 pe\u0142n\u0105 funkcjonalno\u015b\u0107.\u00a0\n\n Otrzymuj\u0119 komunikat w aplikacji Microsoft 365, i\u017c nie posiadam aktualnej licencji/produkt nie zosta\u0142 aktywowany. \n\nW takim przypadku nale\u017cy wykona\u0107 kilka krok\u00f3w diagnostycznych:\n\nTYLKO PRACOWNIK\n: Upewnij si\u0119, \u017ce aktywowa\u0142e\u015b licencj\u0119 \nMicrosoft 365\n w \nPanelu AGH\n w zak\u0142adce \"\nMicrosoft\n\".\n\nUpewnij si\u0119, \u017ce jeste\u015b zalogowany w aplikacji swoim kontem w domenie \n@agh.edu.pl\n lub \n@student.agh.edu.pl\n.\n\nWyloguj si\u0119 z aplikacji \nMicrosoft 365\n i zaloguj ponownie.\n\nOdinstaluj pakiet \nMicrosoft 365\n z komputera i zainstaluj ponownie stosuj\u0105c si\u0119 do instrukcji.\n\nZaloguj si\u0119 na stronie \nportal.office.com/account/\n, a nast\u0119pnie otw\u00f3rz zak\u0142adk\u0119 \"\nSubskrypcje\n\" znajduj\u0105c\u0105 si\u0119 w menu po lewej stronie ekranu i upewnij si\u0119, \u017ce widnieje w niej licencja o nazwie \"\nOffice 365 A3 for faculty\n\". Je\u015bli nazwa licencji jest inna, skontaktuj si\u0119 z \nPomoc\u0105 IT\n.\n\nJe\u015bli po wykonaniu powy\u017cszych krok\u00f3w problem w dalszym ci\u0105gu wyst\u0119puje, zastosuj si\u0119 do instrukcji: \nResetowanie stanu aktywacji aplikacji Microsoft 365 Apps dla przedsi\u0119biorstw\n.\n\n Podczas pr\u00f3by logowania otrzymuj\u0119 b\u0142\u0105d: \"Wyst\u0105pi\u0142 problem. [1200]\" \n\nJe\u015bli pracujesz na komputerze z systemem Windows 10 lub nowszym, wejd\u017a w \"\nUstawienia\n\", a nast\u0119pnie \"\nKonta\n\" -> \"\nUzyskaj dost\u0119p do miejsca pracy lub nauki\n\". Usu\u0144 z tej sekcji wszystkie po\u0142\u0105czenia i uruchom dowoln\u0105 aplikacj\u0119 pakietu Microsoft 365 oraz zaloguj si\u0119 do niej.\n\nStopka\n\nCentrum Rozwi\u0105za\u0144 Informatycznych\n Akademia G\u00f3rniczo-Hutnicza\nim. Stanis\u0142awa Staszica w Krakowie\nAl. Mickiewicza 30\n30-059 Krak\u00f3w\n\nKontakt\npaw. C-1, pok. 406\ntel.: +48 12 617 41 88\ne-mail: cri(at)agh.edu.pl\nPomoc IT\npaw. C-1, pok. 507\ntel.: +48 12 617 55 66\ne-mail: pomoc-it(at)agh.edu.pl\n\n \u00a9 2025 Centrum Rozwi\u0105za\u0144 Informatycznych AGH\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://pomoc-it.agh.edu.pl/office-365-w-agh/", "title": " Microsoft 365 -- CRI AGH ", "depth": 3, "duplicate": false, "content_hash": "3c86ea8d9e5cfbaa17772f2b28ef987e", "word_count": 984, "headings": [{"level": 1, "text": "Microsoft 365"}, {"level": 3, "text": "Instrukcje"}, {"level": 4, "text": "Podstawowe"}, {"level": 4, "text": "Grupy i zespo\u0142y"}, {"level": 4, "text": "Kalendarze"}, {"level": 4, "text": "MS Outlook - klient pocztowy"}, {"level": 4, "text": "OneDrive"}, {"level": 3, "text": "Cz\u0119ste pytania (FAQ)"}, {"level": 2, "text": "Stopka"}]}}