{"content": "#  POB 4 -- Inicjatywa Doskona\u0142o\u015bci \u2013 Uczelnia Badawcza \n\nURL: https://www.idub.agh.edu.pl/priorytetowe-obszary-badawcze/pob-4\nCrawled: 2025-03-19 22:38:23\n\nPrzejd\u017a do tre\u015bci\n\nPrzejd\u017a do stopki\n\n POB 4 \n\nCelem POB 4 jest rozwijanie szerokiego wachlarza technik matematycznych oraz informatycznych pozwalaj\u0105cych opisa\u0107, modelowa\u0107, zrozumie\u0107 i sterowa\u0107 procesami zachodz\u0105cymi w \u015bwiecie rzeczywistym. Planowane jest rozwijanie i stosowanie r\u00f3\u017cnorodnych technik i podej\u015b\u0107 teoretycznych oraz opartych o dane rzeczywiste, a tak\u017ce podej\u015b\u0107 heurystycznych, wspartych w szczeg\u00f3lno\u015bci metodami sztucznej inteligencji. Takie podej\u015bcia wymagaj\u0105 rozwijania warsztatu naukowego w wielu kierunkach i na wielu p\u0142aszczyznach. Konieczna jest tak\u017ce zar\u00f3wno wiedza teoretyczna w zakresie stosowanych narz\u0119dzi i najnowszych wynik\u00f3w bada\u0144 w tym zakresie, jak r\u00f3wnie\u017c ekspercka wiedza praktyczna z zakresu nauk in\u017cynierskich, w kt\u00f3rych tworzone narz\u0119dzia maj\u0105 znale\u017a\u0107 zastosowanie. Du\u017c\u0105 rol\u0119 w takich dzia\u0142aniach pe\u0142ni\u0105 matematycy, kt\u00f3rzy maj\u0105 mo\u017cliwo\u015b\u0107 modyfikacji dost\u0119pnych narz\u0119dzi teoretycznych, aby by\u0142y dopasowane do konkretnych zastosowa\u0144 praktycznych. Nieodzowna jest tak\u017ce \u015bcis\u0142a wsp\u00f3\u0142praca z przemys\u0142em, bez kt\u00f3rej nie mo\u017cna zapewni\u0107 odpowiednio szerokich zbior\u00f3w danych pochodz\u0105cych z rzeczywistych proces\u00f3w oraz wykona\u0107 \u017c\u0105danej walidacji wynik\u00f3w laboratoryjnych w praktyce. Luk\u0119 pomi\u0119dzy rozwi\u0105zaniami matematycznymi, a ostatecznymi zastosowaniami w przemy\u015ble dope\u0142niaj\u0105 rozwi\u0105zania numeryczne oraz kompleksowe systemy informatyczne. Badania w tym obszarze obejmuj\u0105 m.in.\n\nModelowanie deterministyczne rozwa\u017canych proces\u00f3w przemys\u0142owych w oparciu o r\u00f3wnania r\u00f3\u017cniczkowe (zwyczajne, cz\u0105stkowe, z op\u00f3\u017anieniem);\n\nModelowanie stochastyczne w celu lepszego opisu i prognozowania danych rzeczywistych (modele predykcyjne, statystyczne modele ewolucji proces\u00f3w, modele oparte na stochastycznych r\u00f3wnaniach r\u00f3\u017cniczkowych, metody Monte Carlo);\n\nStatystyczn\u0105 analiz\u0119 danych, opracowanie nowych miar jako\u015bci, budow\u0119 nowych narz\u0119dzi statystycznych do problem\u00f3w pochodz\u0105cych z nauk in\u017cynierskich oraz prognozowanie wspomagaj\u0105ce procesy decyzyjne;\n\nAnaliz\u0119 niepewno\u015bci (ang. uncertainty analysis) danych \u2013 opracowanie probabilistycznych algorytm\u00f3w analizy danych, kt\u00f3re pozwol\u0105 na okre\u015blenie rozk\u0142ad\u00f3w prawdopodobie\u0144stwa danych pochodz\u0105cych z pomiar\u00f3w oraz pewno\u015bci pracy urz\u0105dze\u0144 przemys\u0142owych i sprz\u0119tu pomiarowego.\n\nOpracowanie nowych algorytm\u00f3w numerycznych, w tym analizy mo\u017cliwo\u015bci oblicze\u0144 r\u00f3wnoleg\u0142ych (w szczeg\u00f3lno\u015bci obliczenia na procesorach graficznych oraz architekturach hybrydowych), analizy z\u0142o\u017cono\u015bci obliczeniowej rozpatrywanych zada\u0144, konstrukcji oraz analizy b\u0142\u0119d\u00f3w, jak i ew. optymalno\u015bci algorytm\u00f3w, by obliczenia by\u0142y matematycznie \u015bcis\u0142e oraz numerycznie efektywne.\n\nMetody i us\u0142ugi efektywnego zarz\u0105dzania danymi i obliczeniami du\u017cej skali typu AI+HPC w systemach HPC i w heterogenicznych \u015brodowiskach chmurowych dla potrzeb system\u00f3w inteligentnych, w tym trenowania modeli.\n\nRozw\u00f3j paradygmat\u00f3w aplikacji inteligentnych wykorzystuj\u0105cych ci\u0105g\u0142y i autonomiczny proces uczenia si\u0119.\n\nInnowacyjne modelowanie proces\u00f3w z u\u017cyciem synergii metod symulacyjnych z inteligencj\u0105 obliczeniow\u0105 dla potrzeb efektywnego i elastycznego badania zjawisk i proces\u00f3w przy wykorzystaniu wysokiej autonomii doboru algorytm\u00f3w i realizacji bada\u0144 symulacyjnych na podstawie inteligentnej agregacji danych z monitorowania.\n\nRealizacj\u0119 kompleksowych system\u00f3w hybrydowych \u0142\u0105cz\u0105cych rozwi\u0105zania uczenia maszynowego i sztucznej inteligencji w formie tzw. modeli zast\u0119pczych (ang. surrogate models) oraz zaawansowanych kosztownych obliczeniowo metod numerycznych.\n\nRozwi\u0105zywanie trudnych problem\u00f3w odwrotnych zwi\u0105zanych z zagadnieniem identyfikacji parametr\u00f3w z\u0142o\u017conych, wieloskalowych modeli obliczeniowych z wykorzystaniem dedykowanych, hybrydowych metod optymalizacji i metod analizy wra\u017cliwo\u015bci.\n\nRozw\u00f3j podej\u015bcia rozszerzonej inteligencji (ang. augmented intelligence) w przemy\u015ble, gdzie cz\u0119\u015bciej stosuje si\u0119 metody razem z lud\u017ami, a nie zamiast nich, co jest raczej typowym zastosowaniem sztucznej inteligencji.\n\nKonstrukcj\u0119 i budow\u0119 inteligentnych system\u00f3w wspomagania podejmowania decyzji.\n\nRozw\u00f3j metod i algorytm\u00f3w decyzyjnych; wykorzystanie danych niepewnych w podejmowaniu decyzji; analiz\u0119 jako\u015bci danych decyzyjnych oraz sposoby pomiaru ich jako\u015bci.\n\nAgregacj\u0119 danych pochodz\u0105cych z r\u00f3\u017cnych \u017ar\u00f3de\u0142; modelowanie informacji preferencyjnej; rozw\u00f3j modeli algebraicznych i hybrydowych s\u0142u\u017c\u0105cych do modelowania i przetwarzania informacji preferencyjnej.\n\nProjektowanie i implementacj\u0119 inteligentnych system\u00f3w decyzyjnych na potrzeby przemys\u0142u.\n\nInteligencj\u0119 obliczeniowa, sztuczn\u0105 inteligencj\u0119 i uczenie maszynowe w modelowaniu i symulacji system\u00f3w oraz tworzeniu system\u00f3w inteligentnych.\n\nWykorzystanie inteligencji obliczeniowej w przemy\u015ble.\n\nDziedziny nauki i\u00a0dyscypliny naukowe\n\nObszary tematyczne zgodne z\u00a0klasyfikacj\u0105\n Subject Categories\n\n(baza Web of Science)\n\nObszary tematyczne zgodne z\u00a0klasyfikacj\u0105\n All Science Journal Classification\n\n(baza Scopus)\n\n2.2 - Dziedzina nauk in\u017cynieryjno-technicznych;\n dyscyplina: automatyka, elektronika i\u00a0elektrotechnika\n\n 2.3 - Dziedzina nauk in\u017cynieryjno-technicznych;\n dyscyplina: informatyka techniczna i\u00a0telekomunikacja\n\n 2.7 - Dziedzina nauk in\u017cynieryjno-technicznych;\n dyscyplina: in\u017cynieria materia\u0142owa\n\n 6.2 - Dziedzina nauk \u015bcis\u0142ych i\u00a0przyrodniczych;\n dyscyplina: informatyka\n\n 6.3 - Dziedzina nauk \u015bcis\u0142ych i\u00a0przyrodniczych;\n dyscyplina: matematyka\n\n 6.7 - Dziedzina nauk \u015bcis\u0142ych i\u00a0przyrodniczych;\n dyscyplina: nauki o\u00a0Ziemi i\u00a0\u015brodowisku\n\n\u2500 Computer Science, Artificial Intelligence\n \u2500 Computer Science, Information Systems\n \u2500 Computer Science, Interdisciplinary Applications\n \u2500 Engineering, Electrical & Electronic\n \u2500 Geosciences, Multidisciplinary\n \u2500 Instruments & Instrumentation\n \u2500 Materials Science, Multidisciplinary\n \u2500 Mathematics\n \u2500 Mathematics, Applied\n \u2500 Mathematics, Interdisciplinary\n \u2500 Applications Nanoscience & Nanotechnology\n \u2500 Nuclear Science & Technology\n\n\u2500 Artificial Intelligence\n \u2500 Computational Theory and Mathematics\n \u2500 Computer Science Applications\n \u2500 Decision Sciences (miscellaneous)\n \u2500 Information Systems and Management\n \u2500 Electrical and Electronic Engineering\n \u2500 Materials Science (miscellaneous)\n \u2500 Applied Mathematics\n \u2500 Computational Mathematics\n \u2500 Control and Optimization\n \u2500 Discrete Mathematics and Combinatorics\n \u2500 Mathematical Physics\n \u2500 Modelling and Simulation\n \u2500 Theoretical Computer Science\n \u2500 Instrumentation\n \u2500 Nuclear and High Energy Physics\n \u2500 Radiation\n\nStopka\n\n \u00a9 2024 Inicjatywa Doskona\u0142o\u015bci \u2013 Uczelnia Badawcza\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://www.idub.agh.edu.pl/priorytetowe-obszary-badawcze/pob-4", "title": " POB 4 -- Inicjatywa Doskona\u0142o\u015bci \u2013 Uczelnia Badawcza ", "depth": 3, "duplicate": false, "content_hash": "154fdf7f304d327e462bec12870df367", "word_count": 752, "headings": [{"level": 1, "text": "POB 4"}, {"level": 2, "text": "Stopka"}]}}