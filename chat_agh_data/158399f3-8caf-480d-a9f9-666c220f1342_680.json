{"content": "24\nlistopad\u2013grudzie\u0144 2020 nr 153\u2013154 pRACOWNICY\nStanis\u0142aw Skoczylas urodzi\u0142 si\u0119 \n1 marca 1875 roku w Wieliczce, \nw rodzinie g\u00f3rniczej. W 1894 \nroku w Gimnazjum w Bochni \nzda\u0142 matur\u0119 z odznaczeniem, \nnast\u0119pnie rozpocz\u0105\u0142 studia \nw Akademii G\u00f3rniczej w Leoben \nw Austrii. W 1897 roku uko\u0144czy\u0142 \nWydzia\u0142 G\u00f3rniczy, a w 1898 \nroku Wydzia\u0142 Hutniczy i uzyska\u0142 \ndyplom in\u017cyniera g\u00f3rniczego \ni hutniczego. Podczas studi\u00f3w, \nw latach 1896\u20131897, by\u0142 prezesem \nakademickiej Czytelni Polskiej. \nPo uko\u0144czeniu studi\u00f3w odby\u0142 \nroczn\u0105 s\u0142u\u017cb\u0119 wojskow\u0105 \ni z\u0142o\u017cy\u0142 egzamin oficerski. \nW 1899 roku rozpocz\u0105\u0142 prac\u0119 \nzawodow\u0105, jako elew g\u00f3rniczy \nw Kopalni Soli Potasowych \nw Ka\u0142uszu, a od 1900 roku by\u0142 \nasystentem in\u017cyniera w Kopalni \nW\u0119gla w Or\u0142owej na \u015al\u0105sku Cieszy\u0144skim. \nW nast\u0119pnym roku podj\u0105\u0142 prac\u0119 w ma\u0142opolskich \nsalinach i kolejno by\u0142 ich budowniczym \nw Kosowie, Delatynie i Dolinie. Od 1907 roku \nby\u0142 in\u017cynierem maszyn i warsztat\u00f3w Kopalni \nw Wieliczce. W 1909 roku przydzielony zosta\u0142 do \nDepartamentu Salinarnego w Krajowej Dyrekcji \nSkarbu we Lwowie, jako inspektor budowli \nmaszyn salinarnych dla wszystkich dwunastu \nma\u0142opolskich salin. Nast\u0119pnie w po\u0142owie \n1910 roku powierzono mu kierownictwo budowy \nelektrycznej centrali i warzelni pr\u00f3\u017cniowej \nsystemu \u201eVacuum\u201d w Wieliczce. Budow\u0119 t\u0119 \nprowadzi\u0142 a\u017c do drugiej po\u0142owy 1911 roku. \nNast\u0119pnie zosta\u0142 powo\u0142any, jako techniczny \nreferent dla ma\u0142opolskich salin Ministerstwa \nSkarbu we Wiedniu. Wraz z ko\u0144cem 1915 roku \nzosta\u0142 mianowany starszym radc\u0105 g\u00f3rniczym \ni przydzielony do Dyrekcji Skarbu we Lwowie, jako \nsamoistny referent i kierownik Departamentu \ndla Ma\u0142opolskich Salin. Po uzyskaniu przez \nPolsk\u0119 niepodleg\u0142o\u015bci, utworzona w pa\u017adzierniku \n1918 roku Polska Komisja Likwidacyjna powierzy\u0142a \nmu Dyrekcj\u0119 Salin w Krakowie, a w 1919 roku po \nprzeniesieniu g\u00f3rnictwa solnego z Ministerstwa Handlu do Ministerstwa Przemys\u0142u i Handlu \nzosta\u0142 dyrektorem Pa\u0144stwowych Zak\u0142ad\u00f3w \nSalinarnych w Ma\u0142opolsce. Mieszkaj\u0105c w Wieliczce \nudziela\u0142 si\u0119 r\u00f3wnie\u017c w \u017cyciu kulturalnym \ni spo\u0142ecznym, mi\u0119dzy innymi w Towarzystwie \nGimnastycznym \u201eSok\u00f3\u0142\u201d oraz jako czynny \u015bpiewak \ni prezes Towarzystwa \u015apiewaczego \u201eLutnia\u201d. Po \nprzeprowadzce do Krakowa nadal utrzymywa\u0142 \nbliskie kontakty towarzyskie z zaprzyja\u017anionymi \nrodzinami w Wieliczce.\nW pa\u017adzierniku 1923 roku zawodowo zwi\u0105za\u0142 si\u0119 \ndzia\u0142alno\u015bci\u0105 naukowo-edukacyjn\u0105 i rozpocz\u0105\u0142 \nprac\u0119 na Wydziale G\u00f3rniczym Akademii G\u00f3rniczej. \n12 lutego 1924 roku postanowieniem Prezydenta \nRzeczypospolitej otrzyma\u0142 tytu\u0142 profesora \nzwyczajnego budowy maszyn g\u00f3rniczych. \nW pi\u015bmie z 15 marca 1924 roku Ministerstwo \nWyzna\u0144 Religijnych i O\u015bwiecenia Publicznego \npoinformowa\u0142o go o tej nominacji i przedstawi\u0142o \nswoje oczekiwania: \u201eZawiadamiaj\u0105c o powy\u017cszej \nnominacji, wzywam Pana do bezzw\u0142ocznego \nz\u0142o\u017cenia przysi\u0119gi s\u0142u\u017cbowej na r\u0119ce Jego \nMagnificencji Rektora Akademii G\u00f3rniczej \nw Krakowie oraz porozumienie si\u0119 z Dziekanem \nWydzia\u0142u G\u00f3rniczego, co do obj\u0119cia przez Pana \nobowi\u0105zk\u00f3w nauczyciela. Do obowi\u0105zk\u00f3w tych \nb\u0119dzie nale\u017ca\u0142o prowadzenie bada\u0144 naukowych, \nodbywanie wyk\u0142ad\u00f3w i \u0107wicze\u0144 z budowy maszyn \ng\u00f3rniczych w zakresie potrzeb nauczania, co \nnajmniej jednak w wymiarze pi\u0119ciu godzin \nwyk\u0142ad\u00f3w i dw\u00f3ch godzin \u0107wicze\u0144 tygodniowo \nw ci\u0105gu ca\u0142ego roku akademickiego lub \nw wymiarze temu odpowiednim wed\u0142ug zasady, i\u017c \ndwie godziny \u0107wicze\u0144 odpowiadaj\u0105 jednej godzinie \nwyk\u0142ad\u00f3w, kierownictwo zak\u0142adu po\u0142\u0105czonego \nz katedr\u0105 oraz w og\u00f3le sprawowanie wszelkich \nczynno\u015bci akademickich, zwi\u0105zanych z Pa\u0144skim \nstanowiskiem\u201d. W teczce z dokumentami \nzachowa\u0142 si\u0119 tekst przysi\u0119gi profesorskiej z\u0142o\u017conej \ni podpisanej przez niego 31 marca 1924 roku. \nA oto tekst Aktu Przysi\u0119gi: \u201ePrzysi\u0119gam Panu \nBogu Wszechmog\u0105cemu, \u017ce na powierzonem \nmi stanowisku nauczycielskiem przyczynia\u0107 si\u0119 \nb\u0119d\u0119 w zakresie dzia\u0142ania ze wszystkich si\u0142 do \nugruntowania wolno\u015bci, niepodleg\u0142o\u015bci i pot\u0119gi \nRzeczypospolitej Polskiej, kt\u00f3rej zawsze wiernie \ns\u0142u\u017cy\u0107 b\u0119d\u0119, wszystkich obywateli kraju w r\u00f3wnem Poczet rektor\u00f3w Akademii G\u00f3rniczej i Akademii G\u00f3rniczo-Hutniczej \u2013 cz\u0119\u015b\u0107 V\nStanis\u0142aw Skoczylas\nRektor w latach  \n1928\u20131930Hieronim Sie\u0144ski\nBiblioteka G\u0142\u00f3wna AGH\n fot. W.  Gargul, Koncern Ilustrowany Kurier Codzienny - Archiwum Ilustracji\nProfesor Stanis\u0142aw Skoczylas\n\n25\nBiuletyn AGHSTANIS\u0141AW SKOCZYLAS\nmaj\u0105c zachowaniu, przepis\u00f3w prawa strzec b\u0119d\u0119 \npilnie, obowi\u0105zki mego urz\u0119du spe\u0142nia\u0107 gorliwie \ni sumiennie, a tajemnicy urz\u0119dowej dochowam. \nTak mi Panie Bo\u017ce dopom\u00f3\u017c\u201d. 19 listopada \n1924 roku obj\u0105\u0142 kierownictwo Katedry Maszyn \nG\u00f3rniczych. W latach 1924\u20131926 by\u0142 dziekanem \nwydzia\u0142u, a nast\u0119pnie w latach 1926\u20131927 jego \nprodziekanem. W latach 1927\u20131928 oraz 1930\u20131931 \nby\u0142 prorektorem Akademii G\u00f3rniczej, a w latach \n1928\u20131930, przez dwie kadencje by\u0142 rektorem. By\u0142 \nto okres intensywnej budowy gmachu g\u0142\u00f3wnego \nakademii przy al. Mickiewicza 30, budowy \nlaboratorium maszynowego przy ul. Reymonta \noraz bursy przy ul. Gramatyka. Niestety by\u0142 \nto r\u00f3wnie\u017c okres walki o uzyskanie \u015brodk\u00f3w \nfinansowych z kasy pa\u0144stwowej oraz z przemys\u0142u \ng\u00f3rniczego i hutniczego dla realizacji tak \nniezb\u0119dnych dla rozwoju AG budynk\u00f3w i to w tak \nniedogodnym okresie ekonomicznym, jakim by\u0142 \n\u015bwiatowy kryzys. W marcu 1930 roku osi\u0105gni\u0119to \nju\u017c istotny sukces, obydwa skrzyd\u0142a budynku \ng\u0142\u00f3wnego zosta\u0142y uko\u0144czone i akademia przej\u0119\u0142a \nobiekt. Rozpocz\u0119to wprowadza\u0107 sukcesywnie pod \nw\u0142asny dach wszystkie swoje katedry i zak\u0142ady \noraz administracj\u0119, kt\u00f3re dotychczas mie\u015bci\u0142y \nsi\u0119 w kilku budynkach publicznych na terenie \nKrakowa.\nW 1932 roku, wsp\u00f3lnie z E. Windakiewiczem \ni W. Budrykiem, przeciwstawi\u0142 si\u0119 zamiarom \nw\u0142adz pa\u0144stwowych, zmierzaj\u0105cym do likwidacji \nkopalni w Bochni z powodu jej nierentowno\u015bci. \nPoza dzia\u0142alno\u015bci\u0105 akademick\u0105, da\u0142 si\u0119 pozna\u0107 \nna niwie administracyjnej i politycznej. W latach \n1931\u20131935 by\u0142 senatorem III kadencji Senatu \nRP z listy Bezpartyjnego Bloku Wsp\u00f3\u0142pracy \nz Rz\u0105dem i r\u00f3wnocze\u015bnie w latach 1933\u20131935 by\u0142 \nwiceprezydentem Krakowa. Aby m\u00f3c sprawowa\u0107 \nten urz\u0105d, 4 marca 1933 roku, Ministerstwo \nWyzna\u0144 Religijnych i O\u015bwiecenia Publicznego \nwyda\u0142o specjaln\u0105 zgod\u0119 zezwalaj\u0105c\u0105 pe\u0142ni\u0107 \nobowi\u0105zki wiceprezydenta Krakowa. Ponownie \nby\u0142 senatorem V kadencji Senatu RP w latach \n1938\u20131939 z ramienia Obozu Zjednoczenia \nNarodowego. W\u00f3wczas wybrany zosta\u0142 cz\u0142onkiem \nKomisji Bud\u017cetowej, O\u015bwiatowej i Prawniczej. \nPonadto spo\u0142ecznie udziela\u0142 si\u0119 w Krakowskim \nTowarzystwie Technicznym. Rozleg\u0142a dzia\u0142alno\u015b\u0107 \npolityczna i spo\u0142eczna spowodowa\u0142a, \u017ce niewiele \npublikowa\u0142. W czasopismach technicznych: \n\u201eCzas Techniki\u201d i \u201ePrzegl\u0105d G\u00f3rniczo-Hutniczy\u201d \nukaza\u0142o si\u0119 tylko kilka artyku\u0142\u00f3w, w wi\u0119kszo\u015bci \npo\u015bwi\u0119conych zagadnieniom g\u00f3rniczym \ni salinarnym.\nPo wybuchu II wojny \u015bwiatowej, przez Rumuni\u0119, \nJugos\u0142awi\u0119 i Francj\u0119 w 1940 roku dotar\u0142 do Anglii. \nTam podj\u0105\u0142 starania o umo\u017cliwienie polskim \nstudentom uko\u0144czenia studi\u00f3w technicznych \nna uczelniach brytyjskich. Od 1941 roku zaj\u0105\u0142 si\u0119 szkoleniem polskich student\u00f3w w Polish \nUniversity College of London i przez prawie \n\u0107wier\u0107 wieku by\u0142 wiod\u0105cym profesorem szkol\u0105cym \npolskich in\u017cynier\u00f3w w oparciu o Angielski \nUniwersytet w Londynie. W roku akademickim \n1942/1943 sprawowa\u0142 nadz\u00f3r nad kursami \ng\u00f3rnictwa i hutnictwa zorganizowanymi dla \nPolak\u00f3w przez Uniwersytet w Birmingham oraz \nprowadzi\u0142 dla nich wyk\u0142ady uzupe\u0142niaj\u0105ce r\u00f3\u017cnice \nmi\u0119dzy polskimi a angielskimi programami \nnauczania. W 1942 roku wsp\u00f3\u0142organizowa\u0142 \nPolski Komitet Rady Akademickiej Studi\u00f3w \nTechnicznych (RAST), b\u0119d\u0105cy polsk\u0105 wy\u017csz\u0105 \nuczelni\u0105 techniczn\u0105 z siedzib\u0105 w Londynie. By\u0142 \nte\u017c cz\u0142onkiem trzyosobowej komisji kieruj\u0105cej \nuczelni\u0105 i zarazem zast\u0119pc\u0105 przewodnicz\u0105cego. \nPonadto by\u0142 cz\u0142onkiem Komisji Statutowej RAST, \npowo\u0142anej przez prezydenta RP W\u0142adys\u0142awa \nRaczkiewicza. Przez ca\u0142y czas pe\u0142ni\u0142 funkcj\u0119 \ndziekana Wydzia\u0142u In\u017cynierii L\u0105dowo-Wodnej \ni Wydzia\u0142u G\u00f3rniczego. Na g\u00f3rniczym wyk\u0142ada\u0142 \nmaszyny g\u00f3rnicze i halurgi\u0119 (solnictwo), a tak\u017ce \ng\u00f3rnictwo dla student\u00f3w Wydzia\u0142u Hutniczego \n25 Biuletyn AGHPoczet rektor\u00f3w Akademii G\u00f3rniczej i Akademii G\u00f3rniczo-Hutniczej \u2013 cz\u0119\u015b\u0107 V\nfot. Archiwum AGH\nPortret rektorski namalowany \nprzez J\u00f3zefa M. Pochwalskiego \nzawieszony w auli g\u0142\u00f3wnej AGH\n\n26\nlistopad\u2013grudzie\u0144 2020 nr 153\u2013154STANIS\u0141AW SKOCZYLAS\n26oraz maszynoznawstwo dla wszystkich \nwydzia\u0142\u00f3w politechnicznych. W 1946 roku by\u0142 \ncz\u0142onkiem komisji w\u0142\u0105czaj\u0105cej do RAST Polsk\u0105 \nSzko\u0142\u0119 Architektury, po odmowie jej dalszego \nfinansowania, jako swojego wydzia\u0142u przez \nUniwersytet w Liverpool. Po przej\u0119ciu w 1947 roku \nRAST przez nowo utworzony Polish University \nCollege (PUC) w Londynie, zosta\u0142 cz\u0142onkiem jego \nRady Naukowej (Academic Board), jako profesor \nWydzia\u0142u Mechanicznego i funkcj\u0119 t\u0119 sprawowa\u0142 do 1949 roku. Ponadto dzia\u0142a\u0142 w Stowarzyszeniu \nTechnik\u00f3w Polskich w Wielkiej Brytanii i Polskim \nTowarzystwie Naukowym na Obczy\u017anie, jako \ncz\u0142onek jego Wydzia\u0142u Przyrodniczego. Po \nzako\u0144czeniu dzia\u0142a\u0144 wojennych i wznowieniu \ndzia\u0142alno\u015bci akademii rektor W. Goetel przez \ndwa lata prowadzi\u0142 z nim korespondencj\u0119 \ndotycz\u0105 wznowienia wyk\u0142ad\u00f3w. 7 pa\u017adziernika \n1945 roku tak pisa\u0142 do rektora W. Goetla: \u201eZe \nwzruszeniem odebra\u0142em \u2013 23.09. br. \u2013 pismo Pana \nfot. Koncern Ilustrowany Kurier Codzienny \u2013 Archiwum IlustracjiUroczysto\u015b\u0107 zaprzysi\u0119\u017cenia nowo \nwybranego wiceprezydenta \nKrakowa Stanis\u0142awa Skoczylasa \n(w \u015brodku), pierwszy od lewej \nprezydent Krakowa Mieczys\u0142aw \nKaplickiDokumenty dotycz\u0105ce rektora S. Skoczylasa. Pierwszy od lewej dotyczy obj\u0119cia funkcji wiceprezydenta Krakowa w 1933 roku, drugi to list \nz 1945 roku do rektora AG Walerego Goetla dotycz\u0105cy ewentualnego powrotu z Londynu, trzeci to pismo z Ministerstwa Wyzna\u0144 Religijnych \ni O\u015bwiecenia Publicznego zezwalaj\u0105ce na pe\u0142nienie obowi\u0105zk\u00f3w wiceprezydenta Krakowa\n\n27\nBiuletyn AGHSTANIS\u0141AW SKOCZYLAS\n27 Biuletyn AGHRektora z 20-  go sierpnia 1945, zapraszaj\u0105ce \nmnie do obj\u0119cia mojej katedry Maszyn \nG\u00f3rniczych w Akademii G\u00f3rniczej w Krakowie. \nDzi\u0119kuj\u0105c uprzejmie za pami\u0119\u0107, pospieszam \nz o\u015bwiadczeniem, \u017ce oczywi\u015bcie pragn\u0105\u0142bym \njak najrychlej znale\u017a\u0107 si\u0119 znowu w\u015br\u00f3d Grona \nKoleg\u00f3w, by w murach naszej \u00abAlma Mater\u00bb \nprowadzi\u0107 dalej poruczone mi prace. Musz\u0119 \njednak przedtem uko\u0144czy\u0107 podj\u0119te tu przeze \nmnie obowi\u0105zki szkolenia (w oparciu o Angielski \nUniwersytet w Londynie) polskich student\u00f3w, \nzw\u0142aszcza odno\u015bnie do bardziej zaawansowanych \nw studiach, wzgl\u0119dnie ko\u0144cz\u0105cych je student\u00f3w, \nkt\u00f3rych doprowadzenie do z\u0142o\u017cenia egzaminu \ndyplomowego wymaga jeszcze pewnego czasu. \nWreszcie w my\u015bl zlecenia Rady Akademickich \nSzk\u00f3\u0142 Technicznych w Londynie jestem opiekunem \nstudent\u00f3w Wydzia\u0142u G\u00f3rniczego i Wydzia\u0142u \nIn\u017cynierii Wodno-L\u0105dowej\u201d. Jak wiemy, nic z tego \nnie wysz\u0142o. Po pierwsze mia\u0142 ju\u017c uko\u0144czone \n70 lat, a poza tym doskonale sobie zdawa\u0142 \nspraw\u0119, \u017ce z powodu przedwojennej dzia\u0142alno\u015b\u0107 \nsenackiej, powr\u00f3t do PRL-owskiej rzeczywisto\u015bci \njest niemo\u017cliwy. W 1956 roku wycofa\u0142 si\u0119 z \u017cycia \nzawodowego i zamieszka\u0142 u c\u00f3rki i zi\u0119cia \nw Swansea w Walii. Jednak\u017ce w 1967 roku \nprzeprowadzi\u0142 si\u0119 do Welwyn Garden City pod \nLondynem.\nJeszcze przed wojn\u0105 zosta\u0142 odznaczony, mi\u0119dzy \ninnymi: Krzy\u017cem Komandorskim Orderu Polonia \nRestituta oraz Br\u0105zowym i Srebrnym Medalem \n\u201eZa D\u0142ugoletni\u0105 S\u0142u\u017cb\u0119\u201d.\nProfesor Stanis\u0142aw Skoczylas zmar\u0142 8 stycznia 1968 \nroku w Welwyn Garden City. Pochowany zosta\u0142 \nw Krakowie na cmentarzu Rakowickim w grobowcu \n\u0141upkowskich i Pniewskich. PAS 26, rz\u0105d p\u0142d. Jego c\u00f3rka Kamila Skoczylas-Ciszewska by\u0142a profesorem \nzwyczajnym i pracowa\u0142a w AGH, b\u0119d\u0105c, mi\u0119dzy \ninnymi: w latach 1964\u20131966 dziekanem Wydzia\u0142u \nGeologiczno-Poszukiwawczego. Pochowana jest \nw tym samym miejscu.\nW 1934 roku Leon Kowalski namalowa\u0142 jego portret \nrektorski, kt\u00f3ry podczas dzia\u0142a\u0144 wojennych zosta\u0142 \nzniszczony. Znamy go tylko z fotografii. W 1959 \nroku J\u00f3zef M. Pochwalski namalowa\u0142 now\u0105 wersj\u0119 \nportretu i znajduje si\u0119 on w auli g\u0142\u00f3wnej AGH.\n\u0179r\u00f3d\u0142a do biogramu:\n \u0083Akta osobowe (AGH) \u2013 Stanis\u0142aw Skoczylas, [foto]\n \u0083Bolewski A.: Mobilizacja si\u0142 naukowych i organizacyjnych przy powstawaniu oraz inaugu-\nracji Akademii G\u00f3rniczej w Krakowie : z kart historii. Biuletyn Informacyjny Pracownik\u00f3w \nAGH 1994, nr 5, s. 5\u20136\n \u0083Bolewski A.: Profesorzy i wychowankowie Akademii G\u00f3rniczej na obczy\u017anie. Biuletyn \nInformacyjny Pracownik\u00f3w AGH 1994, nr 5, s. 11\u201312\n \u0083Gawro\u0144ski W.: S\u0142ownik biograficzny Wieliczan. Wieliczka 2008, s. 161\u2013162, [foto]\n \u0083Kawecki Z.: Rektor prof. in\u017c. Stanis\u0142aw Skoczylas. Biuletyn Informacyjny Pracownik\u00f3w \nAGH 1995, nr 19/20, s. 24\u201325\n \u0083Poczet Rektor\u00f3w AGH : lata [1919\u20132013] : Stanis\u0142aw Skoczylas (1875\u20131968), 1928/29\u2013\n1929/30. Biuletyn AGH 2013 wyd. spec. z okazji 100-lecia powo\u0142ania Akademii G\u00f3rniczej, \ns. 14, [foto]\n \u0083Polski S\u0142ownik Biograficzny. T. 38/1, z. 157 : Skimborowicz Hipolit \u2013 Skowro\u0144ski Ignacy. \nWarszawa ; Krak\u00f3w 1998, s. 213\u2013214\n \u0083Wac\u0142awik J.: Kronika Wydzia\u0142u G\u00f3rniczego 1919\u20131999. Krak\u00f3w 1999, s. 117\n \u0083Wielka Ksi\u0119ga 85-lecia Akademii G\u00f3rniczo-Hutniczej. [Oprac.] zesp\u00f3\u0142 aut. K. Piko\u0144 (red. \nnaczelny), A. Soko\u0142owska (dyrektor projektu), K. Piko\u0144. Gliwice 2004, s. 324, [foto]\n \u0083Wychowankowie Akademii G\u00f3rniczej w Krakowie na obczy\u017anie. Oprac. W. H. Folkierski, J. \nLeja, Cz. B. Twardowski. Londyn 2001, s. 5, 33, 45, 46\u201347, 61\u201362, [foto]\n \u0083Z dziej\u00f3w Akademii G\u00f3rniczo-Hutniczej w Krakowie w latach 1919\u20131967. Oprac. J. Sulima-\n-Samuj\u0142\u0142o oraz zesp\u00f3\u0142 aut. Krak\u00f3w 1970, s. 626 (Wydawnictwa Jubileuszowe 1919\u20131969)\nDokumenty dotycz\u0105ce rektora S. Skoczylasa. Pierwszy od lewej akt przysi\u0119gi profesorskiej, nast\u0119pny to odr\u0119cznie napisany list do Rektora AG \nw 1947 roku\n\n", "metadata": {}}