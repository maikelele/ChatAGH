{"content": "# J\u00f3zef Antoni Dubi\u0144ski \u2013 Historia AGH\n\nURL: https://historia.agh.edu.pl/wiki/J%C3%B3zef_Antoni_Dubi%C5%84ski\nCrawled: 2025-03-19 21:09:29\n\nJ\u00f3zef Antoni Dubi\u0144ski\n\nZ Historia AGH\n\nJ\u00f3zef Antoni Dubi\u0144ski\n\nNazwisko\n\nDubi\u0144ski\n\nImi\u0119 / imiona\n\nJ\u00f3zef Antoni\n\nTytu\u0142y / stanowiska\n\nProf. dr hab. in\u017c.\n\nTytu\u0142y honorowe AGH\n\nDoktor Honoris Causa AGH\n\nData urodzenia\n\n5 grudnia 1945\n\nMiejsce urodzenia\n\nU\u015bcie Solne k. Bochni\n\nDyscyplina/specjalno\u015bci\n\ng\u00f3rnictwo i\u00a0geologia in\u017cynierska\n, \nin\u017cynieria i\u00a0ochrona \u015brodowiska\n, \ngeofizyka g\u00f3rnicza\n, \nochrona teren\u00f3w g\u00f3rniczych\n\nRok przyznania doktoratu h.c. AGH\n\n2012\n\nPow\u00f3d przyznania doktoratu h.c. AGH\n\nza wybitny wk\u0142ad w\u00a0rozw\u00f3j geofizyki g\u00f3rniczej, a\u00a0szczeg\u00f3lnie sejsmologii kopalnianej, interdyscyplinarnych bada\u0144 dotycz\u0105cych podziemnego g\u00f3rnictwa w\u0119gla i\u00a0rud miedzi oraz za osi\u0105gni\u0119cia w\u00a0zakresie dzia\u0142a\u0144 na rzecz rozwoju kadry naukowej o\u00a0najwy\u017cszych kwalifikacjach w\u00a0naukach o\u00a0Ziemi i\u00a0naukach g\u00f3rniczych\n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, \nKrzy\u017c Oficerski Orderu Odrodzenia Polski\n, \nKrzy\u017c Komandorski Orderu Odrodzenia Polski\n\nProf. dr hab. in\u017c. \nJ\u00f3zef Antoni Dubi\u0144ski\n (1945-)\n\nDyscyplina/specjalno\u015bci: g\u00f3rnictwo i\u00a0geologia in\u017cynierska, in\u017cynieria i\u00a0ochrona \u015brodowiska, geofizyka g\u00f3rnicza, ochrona teren\u00f3w g\u00f3rniczych\n\nNota biograficzna\n\nUrodzi\u0142 si\u0119 5 grudnia 1945 roku w U\u015bciu Solnym k. Bochni. \n\nW 1963 roku podj\u0105\u0142 studia na Wydziale Geologiczno-Poszukiwawczym AGH, w specjalno\u015bci geofizyka stosowana, kt\u00f3re uko\u0144czy\u0142 w 1969 roku. Po uko\u0144czeniu studi\u00f3w przez rok pracowa\u0142 w Przedsi\u0119biorstwie Geofizyki G\u00f3rnictwa Naftowego w Toruniu, a nast\u0119pnie w Mi\u0119dzyresortowym Instytucie Geofizyki Stosowanej AGH w Krakowie.\n\nOd 1971 roku jego kariera naukowa i zawodowa zwi\u0105zana jest z G\u0142\u00f3wnym Instytutem G\u00f3rnictwa w Katowicach. Doktor nauk technicznych 1978 roku, doktor habilitowany 1990 roku, tytu\u0142 profesora nauk technicznych 1995 roku. W 1997 roku uko\u0144czy\u0142 podyplomowe studia mened\u017cerskie w Szkole G\u0142\u00f3wnej Handlowej w zakresie programu Master of Business Administration (MBA). Odby\u0142 kilka sta\u017cy zagranicznych mi\u0119dzy innymi w Instytucie Geofizyki Ruhr \u2014 Uniwersytetu w Bochum (Niemcy) w 1985 roku, w USA \u2014 w zakresie problematyki pozyskiwania i utylizacji metanu z pok\u0142ad\u00f3w w\u0119gla, zorganizowany przez Ministerstwo \u015arodowiska (EPA) 1992 roku.\n\nPodstawowy nurt dzia\u0142alno\u015bci naukowo-badawczej i\u00a0wk\u0142ad do \u015bwiatowej nauki g\u00f3rniczej zwi\u0105zany jest przede wszystkim z\u00a0geofizyk\u0105 g\u00f3rnicz\u0105 i\u00a0geomechanik\u0105, a\u00a0w\u00a0ostatnich latach problematyk\u0105 gospodarki zasobami, przede wszystkim w\u00a0odniesieniu do z\u0142\u00f3\u017c w\u0119gla kamiennego i\u00a0brunatnego, a\u00a0tak\u017ce rozwojem czystych technologii wykorzystania tych no\u015bnik\u00f3w energii.\n\nZast\u0119pca Naczelnego Dyrektora G\u0142\u00f3wnego Instytutu G\u00f3rnictwa ds. Naukowo-Badawczych w latach 1991\u20132001. Od 2001, przez kolejne dwie kadencje (2006, 2011), Naczelny Dyrektor GIG, nast\u0119pnie Przewodnicz\u0105cy Rady Naukowej GIG. G\u0142\u00f3wny Instytut G\u00f3rnictwa to plac\u00f3wka naukowo-badawcza posiadaj\u0105ca uprawnienia do nadawania stopni naukowych w zakresie nauk technicznych w 2 dyscyplinach: g\u00f3rnictwo i geologia in\u017cynierska oraz in\u017cynieria \u015brodowiska.\n\nAutor ponad 300 publikacji naukowych w\u00a0tym wielu ksi\u0105\u017cek, artyku\u0142\u00f3w naukowych i\u00a0monografii, wsp\u00f3\u0142autor kilkunastu patent\u00f3w. Promotor 8 doktorat\u00f3w, recenzent ponad 20 prac doktorskich, ok. 50 rozpraw habilitacyjnych oraz ponad 40 wniosk\u00f3w o\u00a0nadanie tytu\u0142u profesora.\n\nBy\u0142 zapraszany do wyg\u0142oszenia licznych wyk\u0142ad\u00f3w za granic\u0105, mi\u0119dzy innymi w\u00a0Chinach na Uniwersytecie G\u00f3rniczym w\u00a0Xuzhou oraz w\u00a0Chi\u0144skim Instytucie Badawczym W\u0119gla w\u00a0Pekinie, w\u00a0Chile (La Serena), Czechach (Ostrava), USA (Denver, Pittsburgh, Washington), RPA (Welkom) i\u00a0Wietnamie (SaPa; Ha Long) oraz wyst\u0119powa\u0142 jako generalny sprawozdawca na IX Mi\u0119dzynarodowym Kongresie Mechaniki Ska\u0142 w\u00a0Pary\u017cu 1999\u00a0roku i\u00a0keynote speaker na XX i\u00a0XXII \u015awiatowych Kongresach G\u00f3rniczych w\u00a0Teheranie (2005) i\u00a0Istambule (2011).\n\nCz\u0142onek-korespondent Polskiej Akademii Nauk, cz\u0142onek zagraniczny Rosyjskiej Akademii Nauk Przyrodniczych, Wiceprzewodnicz\u0105cy Komitetu G\u00f3rnictwa Polskiej Akademii Nauk, cz\u0142onek   Centralnej Komisji ds. Tytu\u0142\u00f3w i Stopni Naukowych, cz\u0142onek Komisji i Sekcji G\u00f3rnictwa i Energetyki Polskiej Akademii Umiej\u0119tno\u015bci. Pe\u0142ni funkcj\u0119 Prezydenta Mi\u0119dzynarodowego Komitetu Organizacyjnego \u015awiatowych Kongres\u00f3w G\u00f3rniczych oraz Fundacji Bezpieczne G\u00f3rnictwo im. prof. W. Cybulskiego.\nDoktor Honoris Causa Narodowego Uniwersytetu G\u00f3rniczego w Dnietropietrowsku (Ukraina) 2010, Akademii G\u00f3rniczo-Hutniczej w Krakowie 2012. \n\nOdznaczenia i nagrody\n\nKrzy\u017c Kawalerski Orderu Odrodzenia Polski\n, \nKrzy\u017c Oficerski Orderu Odrodzenia Polski\n, \nKrzy\u017c Komandorski Orderu Odrodzenia Polski\n, Krzy\u017c Komandorski Orderu Wynalazczo\u015bci Kr\u00f3lestwa Belgii, Kryszta\u0142owy Laur Umiej\u0119tno\u015bci i Kompetencji \u2013 nagroda Regionalnej Izby Gospodarczej, wielokrotne odznaczenia pa\u0144stwowe i resortowe\n\n\u0179r\u00f3d\u0142a do biogramu\n\nKsi\u0105\u017cki\n\nDubi\u0144ski J.: studia na AGH pocz\u0105tkiem mojej drogi naukowej. W: Akademia G\u00f3rniczo-Hutnicza im. Stanis\u0142awa Staszica w Krakowie\u00a0: jubileusz 100-lecia kr\u00f3lowej nauk g\u00f3rniczo-hutniczych. Poczet Gwark\u00f3w \u015al\u0105skich, Z. 11. Katowice 2019, s. 359-368, [foto]\n\nInformator nauki polskiej 2006. T. 4A\u00a0: ludzie nauki A-O. [Warszawa] 2006, s. 171\n\nProfesor J\u00f3zef Antoni Dubi\u0144ski Doktorem Honoris Causa Akademii G\u00f3rniczo-Hutniczej im. Stanis\u0142awa Staszica w Krakowie\u00a0: Krak\u00f3w, 29 czerwca 2012. Krak\u00f3w [2012], s. 70 [2], [foto]\n\nArtyku\u0142y\n\nLe\u015bniak A.: Profesor J\u00f3zef Antoni Dubi\u0144ski Doktorem Honoris Causa AGH. \nBiuletyn AGH\n 2012, nr 56-57, s. 14-16\n\nProfesor J\u00f3zef Antoni Dubi\u0144ski Doktorem Honoris Causa AGH\u00a0: 29 czerwca 2012. \nBiuletyn AGH\n 2012, nr 56-57, s. 2, [foto]\n\nProfesor J\u00f3zef Antoni Dubi\u0144ski Doktorem Honoris Causa AGH \u2013 29 czerwca 2012. \nVivat Akademia\n 2012, nr 9, s. 14. [foto]\n\n[\nProtok\u00f3\u0142 z Posiedzenia Senatu AGH...\n z dnia 30.05.2012], s. 1, 20\u201321, 103\n\nInne\n\nProf. dr hab. in\u017c. J\u00f3zef Dubi\u0144ski... [online] [przegl\u0105dany 10.11.2016]. Dost\u0119pny w: \nhttp://www.gig.eu/pl/newsy/prof-dr-hab-inz-jozef-dubinski-naczelny-dyrektor-glownego-instytutu-gornictwa-zostal\n\n16 stycznia 2016 r. profesor J\u00f3zef Dubi\u0144ski... [online] [przegl\u0105dany 10.11.2016]. Dost\u0119pny w: \nhttp://www.gig.eu/pl/newsy/16-stycznia-2016r-profesor-jozef-dubinski-wieloletni-naczelny-dyrektor-glownego-instytutu\n\nZaproszenie na uroczyste posiedzenie Senatu AGH po\u015bwi\u0119cone nadaniu godno\u015bci Doktora Honoris Causa Profesorowi J\u00f3zefowi Antoniemu Dubi\u0144skiemu, [foto]\n\nstan na dzie\u0144 28.03.2023\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=J\u00f3zef_Antoni_Dubi\u0144ski&oldid=77184\n\u201d\n\nKategorie\n: \nBiogramy\nDoktorzy honoris causa AGH", "metadata": {"url": "https://historia.agh.edu.pl/wiki/J%C3%B3zef_Antoni_Dubi%C5%84ski", "title": "J\u00f3zef Antoni Dubi\u0144ski \u2013 Historia AGH", "depth": 2, "duplicate": false, "content_hash": "87c8561b6fd99e45a8b278bf334990a7", "word_count": 814, "headings": [{"level": 1, "text": "J\u00f3zef Antoni Dubi\u0144ski"}, {"level": 2, "text": "Nota biograficzna"}, {"level": 4, "text": "Odznaczenia i nagrody"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Ksi\u0105\u017cki"}, {"level": 4, "text": "Artyku\u0142y"}, {"level": 4, "text": "Inne"}]}}