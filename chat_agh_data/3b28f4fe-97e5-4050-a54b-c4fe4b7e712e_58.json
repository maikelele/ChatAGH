{"content": "#  Wydzia\u0142 In\u017cynierii Materia\u0142owej i Ceramiki AGH -- Wydzia\u0142 In\u017cynierii Materia\u0142owej i Ceramiki AGH \n\nURL: https://ceramika.agh.edu.pl/wydzial\nCrawled: 2025-03-19 21:32:33\n\nPrzejd\u017a do tre\u015bci\n\nPrzejd\u017a do stopki\n\n Wydzia\u0142 \n\nObecnie na\u00a0Wydziale In\u017cynierii Materia\u0142owej i Ceramiki\u00a0AGH\u00a0studiuje blisko 480 student\u00f3w i 99 doktorant\u00f3w.\u00a0Corocznie organizowane s\u0105 r\u00f3wnie\u017c poszerzaj\u0105ce wiedz\u0119 studia\u00a0podyplomowe.\n\nDzia\u0142alno\u015b\u0107 naukowo-badawcza Wydzia\u0142u dotyczy bardzo szerokiego spektrum tematycznego, od wielkoprzemys\u0142owych technologii tradycyjnych materia\u0142\u00f3w ceramicznych i ich najnowszych generacji, do materia\u0142\u00f3w zaawansowanych, tak\u017ce w skali nano i mikro, na potrzeby r\u00f3\u017cnych ga\u0142\u0119zi\u00a0przemys\u0142u (budowlanego, energetycznego, lotniczego, paliwowego, komputerowego)\u00a0oraz najnowszych technik badawczych i analitycznych.\n\nLiczba profesor\u00f3w: 28\n Liczba profesor\u00f3w uczelni: 36\n Liczba adiunkt\u00f3w: 77\n Liczba asystent\u00f3w: 23\n Liczba pozosta\u0142ych pracownik\u00f3w: 48\n\nWydzia\u0142 In\u017cynierii Materia\u0142owej i Ceramiki AGH to interdyscyplinarna jednostka o profilu chemiczno-materia\u0142owo-technologicznym, kt\u00f3rej misj\u0105 jest kompleksowe kszta\u0142cenie student\u00f3w w zakresie nowoczesnych technologii materia\u0142owych, szeroka wsp\u00f3\u0142praca z przemys\u0142em oraz prowadzenie zaawansowanych bada\u0144 na najwy\u017cszym poziomie naukowym.\n\nWydzia\u0142 In\u017cynierii Materia\u0142owej i Ceramiki AGH posiada bardzo bogat\u0105 ofert\u0119 badawcz\u0105 realizowan\u0105 w poszczeg\u00f3lnych katedrach, jak i akredytowanych laboratoriach. Prowadzi dzia\u0142alno\u015b\u0107 naukowo-badawcz\u0105 w obszarze chemii i nowoczesnych technologii materia\u0142owych.\u00a0Dzi\u0119ki nowoczesnej infrastrukturze oraz technologii wydzia\u0142 kszta\u0142ci wybitnych specjalist\u00f3w, kt\u00f3rzy s\u0105 doceniani w kraju i za granic\u0105. Pracownicy naukowi oraz doktoranci prowadz\u0105 badania oraz realizuj\u0105 presti\u017cowe granty, za kt\u00f3re s\u0105 nagradzani na arenie mi\u0119dzynarodowej.\n\nWzrastaj\u0105ce zapotrzebowanie na materia\u0142y, biomateria\u0142y, czyli \nmateria\u0142y dla medycyny oraz rozw\u00f3j przemys\u0142u i technologii,\n w kt\u00f3rych wykorzystywane s\u0105 r\u00f3\u017cnego typu materia\u0142y kompozytowe sprawia, \u017ce prace badawcze realizowane s\u0105 niebywale potrzebne i interesuj\u0105ce. Poruszanie si\u0119 w tak intensywnie rozwijaj\u0105cych si\u0119 dziedzinach wiedzy i in\u017cynierii wymusza na badaczach nieustanny rozw\u00f3j i doskonalenie swoich umiej\u0119tno\u015bci i warsztatu. \n\nPraca naukowc\u00f3w skupia si\u0119 m.in. na otrzymywaniu i ocenie w\u0142a\u015bciwo\u015bci biomateria\u0142\u00f3w i kompozyt\u00f3w, trwa poszukiwanie nowych rozwi\u0105za\u0144, materia\u0142\u00f3w lub sposob\u00f3w modyfikacji obecnie ju\u017c istniej\u0105cych materia\u0142\u00f3w w celu polepszenia ich funkcjonalno\u015bci i u\u017cyteczno\u015bci zar\u00f3wno w medycynie, jak i w przemy\u015ble.\u00a0Prowadzone s\u0105 badania w zakresie nowoczesnych no\u015bnik\u00f3w lek\u00f3w, materia\u0142\u00f3w dla diagnostyki i terapii, teranostyki, nanomedycyny oraz\n in\u017cynierii tkankowej i medycyny regeneracyjne\nj oraz w celu wytwarzania nowych struktur w\u0119glowych zar\u00f3wno w sakli mikro, jak i nano o niespotykanych w\u0142a\u015bciwo\u015bciach mechanicznych, elektrycznych i cieplnych.\u00a0\n\nOferta badawcza WIMiC\n\nOferta kszta\u0142cenia obejmuje 6 kierunk\u00f3w studi\u00f3w na studiach pierwszego i drugiego stopnia.\n\nNa Wydziale In\u017cynierii Materia\u0142owej i Ceramiki AGH mo\u017cna tak\u017ce kszta\u0142ci\u0107 si\u0119 na studiach doktoranckich.\n\nOferta kszta\u0142cenia WIMiC\n\nAbsolwenci Wydzia\u0142u In\u017cynierii Materia\u0142owej i Ceramiki AGH, to specjali\u015bci z zakresu technologii materia\u0142owych tradycyjnie zwi\u0105zanych z szeroko rozumianymi: przemys\u0142em ceramicznym, szklarskim, materia\u0142\u00f3w budowlanych, materia\u0142\u00f3w ogniotrwa\u0142ych.\n\nOdnosz\u0105 r\u00f3wnie\u017c sukcesy w projektowaniu, wytwarzaniu i badaniu nowych materia\u0142\u00f3w oraz komponent\u00f3w przeznaczonych do specyficznych zastosowa\u0144 w wielu najnowocze\u015bniejszych obszarach (np. elektronika, energetyka, przemys\u0142 lotniczy, samochodowy, fotonika, bran\u017ca IT) oraz materia\u0142\u00f3w dla medycyny i ochrony \u015brodowiska, a tak\u017ce analityki i kontroli jako\u015bci.\n\nS\u0105 bardzo dobrze przygotowani do sprostania wyzwaniom doby Przemys\u0142u 4.0.\n\nKierunek\u00a0\nIn\u017cynieria Materia\u0142owa\n\u00a0prowadzony przez Wydzia\u0142 In\u017cynierii Materia\u0142owej i Ceramiki zosta\u0142 wyr\u00f3\u017cniony przez Pa\u0144stwow\u0105 Komisj\u0119 Akredytacyjn\u0105 (Uchwa\u0142a nr 422/2007 z dnia 14 czerwca 2007 r.). Otrzymane wyr\u00f3\u017cnienie potwierdza wysoki poziom i jako\u015b\u0107 kszta\u0142cenia na kierunku In\u017cynieria Materia\u0142owa.\n\nW uzasadnieniu Komisja podkre\u015bli\u0142a m.in.: dobrze wykwalifikowan\u0105 kadr\u0119, aktywn\u0105 dzia\u0142alno\u015b\u0107 naukowo-badawcz\u0105, szerok\u0105 wsp\u00f3\u0142prac\u0119 z o\u015brodkami zagranicznymi, aktywno\u015b\u0107 w przygotowywaniu podr\u0119cznik\u00f3w akademickich, dzia\u0142alno\u015b\u0107 studenckich k\u00f3\u0142 naukowych, promocj\u0119 kierunku oraz wyposa\u017cenie laboratori\u00f3w dydaktycznych i naukowych w nowoczesny sprz\u0119t badawczy. Tylko dwa wydzia\u0142y prowadz\u0105ce kierunek \u201eIn\u017cynieria Materia\u0142owa\u201d uzyska\u0142y wyr\u00f3\u017cnienie tj. WIMiC i Wydzia\u0142 In\u017cynierii Materia\u0142owej Politechniki Warszawskiej.\n\nWydzia\u0142 In\u017cynierii Materia\u0142owej i Ceramiki AGH\u00a0zosta\u0142 zakwalifikowany do kategorii A, czyli jednostek naukowych posiadaj\u0105cych najwy\u017csz\u0105, pierwsz\u0105 kategori\u0119 (Komunikat nr 19 Ministra Nauki i Szkolnictwa Wy\u017cszego z 30 wrzenia 2010 o ustalonych kategoriach jednostek naukowych).\n\nStopka\n\nKana\u0142 WIMiC AGH w serwisie YouTube\nFanpage WIMiC AGH w serwisie Facebook\">\nFanpage AGH w serwisie Linkedin\">\nKana\u0142 AGH w serwisie Twitter\">\nFanpage WIMiC AGH w serwisie Instagram\">\nFanpage AGH w serwisie Tiktok\">\n\n \u00a9 2023 Wydzia\u0142 In\u017cynierii Materia\u0142owej i Ceramiki\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://ceramika.agh.edu.pl/wydzial", "title": " Wydzia\u0142 In\u017cynierii Materia\u0142owej i Ceramiki AGH -- Wydzia\u0142 In\u017cynierii Materia\u0142owej i Ceramiki AGH ", "depth": 3, "duplicate": false, "content_hash": "d1ee479cfccdeffcae84e129223e8af2", "word_count": 608, "headings": [{"level": 1, "text": "Wydzia\u0142"}, {"level": 2, "text": "Stopka"}]}}