{"content": "# \n              Wizyta wiceprezydenta Shibaura Institute of Technology w AGH - AGH \u2013 Jerzy Lis\n\nURL: http://home.agh.edu.pl/~lis/aktualnosci/wizyta-wiceprezydenta-shibaura-institute-of-technology-w-agh/\nCrawled: 2025-03-19 22:27:10\n\nAktualno\u015bci\n\nWizyta wiceprezydenta Shibaura Institute of Technology w AGH\n\nDodane: 27 czerwca 2022\n\nMoi Drodzy,\n\nMia\u0142em zaszczyt spotka\u0107 si\u0119 z profesorem Akito Takasaki, wiceprezydentem Shibaura Institute of Technology w Tokio (SIT), kt\u00f3ry kolejny raz przyjecha\u0142 z wizyt\u0105 do AGH. Podczas spotkania\u00a0 om\u00f3wiona zosta\u0142a wsp\u00f3\u0142praca naukowo-badawcza oraz dydaktyczna pomi\u0119dzy SIT i Akademi\u0105. Wiceprezydent SIT przedstawi\u0142 tak\u017ce perspektywy intensyfikacji obustronnej wsp\u00f3\u0142pracy, kt\u00f3ra b\u0119dzie realizowana w latach 2022\u20132024.\n\nW trakcie pobytu w AGH prof. Akito Takasaki spotka\u0142 si\u0119 r\u00f3wnie\u017c z pracownikami i doktorantami Wydzia\u0142u Energetyki i Paliw oraz pracownikami Centrum Spraw Mi\u0119dzynarodowych AGH. Ponadto podczas seminarium w Katedrze Podstawowych Problem\u00f3w Energetyki zaprezentowa\u0142 wyk\u0142ady pt. Energy situation and its perspective in Japan oraz Hydrogen storage in solid materials.\n\nShibaura Institute of Technology w Tokio jest dla AGH partnerem strategicznym. O efektach dotychczasowej wsp\u00f3\u0142pracy \u015bwiadcz\u0105 nast\u0119puj\u0105ce fakty:\n\n150 student\u00f3w uczestnicz\u0105cych w wymianach i sta\u017cach,\n\n8 podw\u00f3jnych doktorat\u00f3w,\n\n5 projekt\u00f3w mi\u0119dzynarodowych wspartych przez Komisj\u0119 Europejsk\u0105, Japan Society for the Promotion of Science, Narodow\u0105 Agencj\u0119 Wymiany Akademickiej, Narodowe Centrum Nauki, Polsk\u0105 Akademi\u0119 Nauk,\n\n80 opublikowanych prac w renomowanych czasopismach z listy filadelfijskiej.\n\nProfesor Akito Takasaki jest wielokrotnym profesorem wizytuj\u0105cym w AGH, uczestnikiem projekt\u00f3w badawczych we wsp\u00f3\u0142pracy z AGH, promotorem dw\u00f3ch polsko-japo\u0144skich przewod\u00f3w doktorskich. Zosta\u0142 odznaczony Medalem Komisji Edukacji Narodowej. Zainicjowa\u0142 oraz zorganizowa\u0142 sze\u015b\u0107 edycji Japo\u0144sko-Polskiej Zimowej Szko\u0142y Energetyki oraz trzech edycji Polsko-Japo\u0144skiej Letniej Szko\u0142y Energetyki. W 2017 r. otrzyma\u0142 tytu\u0142 Konsula Honorowego AGH.\n\nfot. archiwum AGH\n\n\u0179r\u00f3d\u0142o : https://www.agh.edu.pl/info/article/wizyta-wiceprezydenta-shibaura-institute-of-technology-w-agh/", "metadata": {"url": "http://home.agh.edu.pl/~lis/aktualnosci/wizyta-wiceprezydenta-shibaura-institute-of-technology-w-agh/", "title": "\r\n              Wizyta wiceprezydenta Shibaura Institute of Technology w AGH - AGH \u2013 Jerzy Lis", "depth": 3, "duplicate": false, "content_hash": "21a7a97ea5e622c89352494bb4657495", "word_count": 232, "headings": [{"level": 2, "text": "Aktualno\u015bci"}, {"level": 3, "text": "Wizyta wiceprezydenta Shibaura Institute of Technology w AGH"}]}}