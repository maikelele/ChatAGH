{"content": "# \n            Rada Programowa\n            | Wydzia\u0142 Informatyki AGH\n        \n\nURL: https://www.informatyka.agh.edu.pl/pl/rada-programowa/\nCrawled: 2025-03-19 21:37:44\n\nRada Programowa jest cia\u0142em dzia\u0142aj\u0105cym na rzecz rozwoju wsp\u00f3\u0142pracy pomi\u0119dzy naszym Wydzia\u0142em, a otoczeniem spo\u0142eczno-biznesowym w aspektach dydaktycznym i\u00a0naukowym. Celem Rady jest zapewnienie, aby edukacja i badania na uczelni by\u0142y \u015bci\u015ble powi\u0105zane z realnymi potrzebami rynku, co zwi\u0119ksza konkurencyjno\u015b\u0107 absolwent\u00f3w i wspiera rozw\u00f3j innowacyjnych rozwi\u0105za\u0144 w gospodarce.\n\nCZ\u0141ONKOWIE RADY\n\nLucyna Michniewicz-\u015alaska\n\nLucyna Michniewicz-\u015alaska\n\n\u2013 CIO w Grupie Kapita\u0142owej VOX, odpowiedzialna za realizacj\u0119 cel\u00f3w strategicznych w obszarze nowych technologii i transformacji cyfrowej. Wcze\u015bniej odpowiedzialna za strategi\u0119 e-biznes w Wy\u017cszych Szko\u0142ach Bankowych. Absolwentka Politechniki Pozna\u0144skiej i Uniwersytetu SWPS. Laureatka wyr\u00f3\u017cnie\u0144: Digital Excellence Award 2023, TOP 100 Women Cloud Computing 2022 (nominacja), Strong Women in IT Global Report 2021, Strong Women in IT 2019 Poland, SAP Innovation Award 2011 - the most innovative implementation in SAP.\n\nKrzysztof Wawrzynkowski\n\nKrzysztof Wawrzynkowski\n\n\u2013 CTO w PayPo, z do\u015bwiadczeniem w bran\u017cy ICT, lider technologii i produkt\u00f3w cyfrowych. Jest absolwent Politechniki \u0141\u00f3dzkiej na kierunku In\u017cynieria Oprogramowania i Systemy Sieciowe oraz Zachodniopomorskiej Wy\u017cszej Szko\u0142y Biznesu na kierunku Zarz\u0105dzanie Projektami IT.\u00a0 Wsp\u00f3\u0142pracowa\u0142 z wiod\u0105cymi markami, takimi jak Nokia, HERE Technologies, home24.de, ERGO Digital IT i Rankomat. Specjalizuje si\u0119 w zarz\u0105dzaniu technologi\u0105, produktami, zespo\u0142ami oraz w dostarczaniu projekt\u00f3w szczeg\u00f3lnie ukierunkowanych na cyfrowe i spo\u0142eczne transformacje organizacji.\n\nFilip Kaznowski\n\nFilip Kaznowski\n\n\u2013 Dyrektor Konsultingu Oracle Polska z ponad 25-letnim do\u015bwiadczeniem w IT, absolwent Wydzia\u0142u Matematyki, Informatyki i Mechaniki oraz Executive MBA na Uniwersytecie Warszawskim i University of Illinois Urbana-Champaign. Przez wi\u0119kszo\u015b\u0107 kariery zawodowej zwi\u0105zany z Oracle Consulting, gdzie przechodzi\u0142 przez wiele szczebli kariery w r\u00f3\u017cnych obszarach odpowiedzialno\u015bci, pe\u0142ni\u0105c role konsultanta, kierownika projekt\u00f3w, dyrektora sprzeda\u017cy oraz dyrektora ds. rozwoju biznesu na region CEE.\n\nPiotr Sitkowski\n\nPiotr Sitkowski\n\n\u2013 Dyrektor Departamentu IT w Centrum Medycznym Enel-Med. S.A., kieruje prac\u0105 80 osobowego zespo\u0142u specjalist\u00f3w IT. Absolwent AGH w Krakowie. Przez 18 lat by\u0142 Dyrektorem Pionu IT w Diagnostyka S.A. - najwi\u0119kszej w Polsce sieci laboratori\u00f3w diagnostycznych. Cz\u0142onek Zarz\u0105du organizacji HL7 Polska oraz Polskiej Izby Informatyki Medycznej. Przewodnicz\u0105cy Forum IT przy Pracodawcach Medycyny Prywatnej. Pracowa\u0142 r\u00f3wnie\u017c na stanowiskach Wiceprezesa w Digital Diagnostyka Hub i Eclipse Boluk-Soboleska Sp.K. Posiada wieloletnie do\u015bwiadczenie w zarz\u0105dzaniu projektami szkoleniowymi i wdro\u017ceniowymi w obszarze IT oraz komunikacji ze \u015brodowiskiem medycznym. Bra\u0142 udzia\u0142 w pracach zespo\u0142u opracowuj\u0105cego strategi\u0119 e-zdrowia.\n\nS\u0142awomir Kumka\n\nS\u0142awomir Kumka\n\n\u2013 Dyrektor Laboratorium Oprogramowania IBM w Krakowie z niemal 30-letnim do\u015bwiadczeniem w bran\u017cy informatycznej. Absolwent kierunku Informatyka na Akademii G\u00f3rniczo-Hutniczej w Krakowie oraz laureat presti\u017cowego tytu\u0142u Executive Master of Business Administration (Executive MBA) na University of Warwick w Wielkiej Brytanii. Pe\u0142ni r\u00f3wnie\u017c funkcj\u0119 Globalnego Dyrektora ds. rozwoju jednego z flagowych produkt\u00f3w w IBM. \u00a0Zaanga\u017cowany w edukacj\u0119, aktywnie wspiera rozw\u00f3j system\u00f3w nauczania w Polsce, k\u0142ad\u0105c szczeg\u00f3lny nacisk na wprowadzanie nowych technologii do program\u00f3w edukacyjnych.\n\nKarol Dworak\n\nKarol Dworak\n\n\u2013 CIO w Grupie TFKable, entuzjasta Data Science, pasjonat historii przemys\u0142u na G\u00f3rnym \u015al\u0105sku, zorientowany na budowanie kapita\u0142u spo\u0142ecznego jako fundamentu innowacyjno\u015bci.\n\nMarta Barcicka\n\nMarta Barcicka\n\n\u2013 Doradca zarz\u0105du w informatycznej firmie Alma SA i w\u0142a\u015bcicielka firmy Neuron Cube. Absolwentka Uniwersytetu Wroc\u0142awskiego. Specjalistka HR z ponad 15-letnim do\u015bwiadczeniem w rekrutacji IT, odpowiedzialna za rozw\u00f3j zespo\u0142\u00f3w dla globalnych klient\u00f3w. Tworzy\u0142a nowe linie biznesowe w outsourcingu IT dla jednego z najwi\u0119kszych polskich bank\u00f3w i zarz\u0105dza\u0142a rekrutacj\u0105 IT na poziomie globalnym w obszarze game industry. W Centralnym O\u015brodku Informatyki zajmowa\u0142a si\u0119 polityk\u0105 i strategi\u0105 HR.\n\nPawe\u0142 Bia\u0142ka\n\nPawe\u0142 Bia\u0142ka\n\n\u2013 Executive Partner w Gartner, z ponad 25-letnim do\u015bwiadczeniem w bran\u017cy IT. Doradca strategiczny wsp\u00f3\u0142pracuj\u0105cy z zarz\u0105dami w zakresie osi\u0105gania wynik\u00f3w biznesowych opartych na technologii. Pe\u0142ni\u0142 funkcje kierownicze w PKP Cargo oraz EY, specjalizuj\u0105c si\u0119 w obszarze ICT, fuzji i przej\u0119\u0107 oraz doradztwie technologicznym\u200b.\n\nTomasz \u0106wik\n\nTomasz \u0106wik\n\n\u2013 Przedsi\u0119biorca i za\u0142o\u017cyciel finQbit, z bogatym do\u015bwiadczeniem w sektorze IT i finansowym. Absolwent Politechniki Wroc\u0142awskiej, gdzie uzyska\u0142 tytu\u0142 magistra in\u017cynierii oprogramowania, oraz Executive MBA, kt\u00f3ry uko\u0144czy\u0142 z wyr\u00f3\u017cnieniem. Jego do\u015bwiadczenie obejmuje kszta\u0142towanie i realizacj\u0119 strategii IT, prowadzenie transformacji cyfrowej, zarz\u0105dzanie projektami badawczo-rozwojowymi oraz realizacj\u0119 dzia\u0142a\u0144 zwi\u0105zanych z fuzjami i przej\u0119ciami dla najwi\u0119kszych bank\u00f3w.\n\nGrzegorz Janicki\n\nGrzegorz Janicki\n\n\u2013 CIO w People Can Fly, zarz\u0105dza globalnym zespo\u0142em i infrastruktur\u0105 dla jednego z czo\u0142owych polskich studi\u00f3w gamedev, odpowiadaj\u0105c za strategi\u0119 i efektywno\u015b\u0107 IT. Poprzednio IT Manager i IT Infrastructure Architect w firmie Lizard, gdzie nadzorowa\u0142 kluczowe kontrakty outsourcingowe oraz wdra\u017ca\u0142 innowacyjne rozwi\u0105zania technologiczne. Posiada tytu\u0142 magistra ekonomii oraz in\u017cyniera optoelektroniki, co w po\u0142\u0105czeniu z certyfikatem audytora IT oraz innymi certyfikatami bran\u017cowymi pozwala mu lepiej rozumie\u0107 rol\u0119 system\u00f3w informatycznych we wspieraniu nowoczesnych proces\u00f3w biznesowych.\n\nRobert P\u0142awiak\n\nRobert P\u0142awiak\n\n\u2013 CDIO w Polpharma, wcze\u015bniej Prezes Zarz\u0105du sp\u00f3\u0142ki Inteligent Logistic Solutions. Absolwent warszawskiej Wojskowej Akademii Technicznej na kierunku systemy komputerowe oraz studi\u00f3w MBA w Szkole G\u0142\u00f3wnej Handlowej. Specjalizuje si\u0119 w strategii IT oraz procesach digitalizacji i optymalizacji operacyjnej w sektorach finansowym i farmaceutycznym, wspieraj\u0105c rozw\u00f3j technologiczny w ochronie zdrowia. W dotychczasowej karierze by\u0142 zwi\u0105zany z m.in. Grup\u0105 PZU (PZU SA, PZU \u017bycie SA), Grup\u0105 EFL, Bankiem Handlowym S.A., Inteligo Financial Services S.A., EFG Eurobank Ergasias S.A. (marka PolbankEFG), Funduszem Mikro Sp. z o.o., FM BANK S.A., Raiffeisen Bank Polska S.A. oraz aktywny cz\u0142onek stowarzysze\u0144 PMI International&Polska, ISACA oraz ISSA.\n\nEwa Lis-Je\u017cak\n\nEwa Lis-Je\u017cak\n\n\u2013 Prezes Zarz\u0105du IDC Polska i Dyrektor Regionalna na Polsk\u0119 i kraje Ba\u0142tyckie, z ponad 20-letnim do\u015bwiadczeniem na rynku nowych technologii. Od 5 lat kieruje rozwojem IDC w obszarze analiz rynkowych oraz doradztwa strategicznego dla dzia\u0142\u00f3w IT w du\u017cych organizacjach. Wcze\u015bniej pe\u0142ni\u0142a funkcj\u0119 cz\u0142onka zarz\u0105du IDC w regionie CEE i CIS, odpowiadaj\u0105c za strategi\u0119 marketingow\u0105 i rozw\u00f3j nowych produkt\u00f3w. Karier\u0119 rozwija\u0142a tak\u017ce w firmach Symantec i Hewlett-Packard.\n\nJaromir Pelczarski\n\nJaromir Pelczarski\n\n\u2013 CIO, ekspert w dziedzinie cyfrowej transformacji, bankowo\u015bci i fintech. Absolwent AGH, Uniwersytetu Bristolskiego oraz studi\u00f3w MBA na Ecole des Ponts ParisTech. Do\u0142\u0105czy\u0142 do Alior Banku po pracy w Accenture, gdzie by\u0142 liderem praktyki chmurowej dla sektora finansowego. Wcze\u015bniej, od 2011 roku, zwi\u0105zany z BNP Paribas Bank Polska jako wiceprezes odpowiedzialny za technologie, bezpiecze\u0144stwo i zarz\u0105dzanie zmian\u0105. W latach 2003\u20132011 pe\u0142ni\u0142 funkcj\u0119 dyrektora operacyjnego i cz\u0142onka zarz\u0105du w Fortis Bank Polska.\n\nPiotr Be\u0144ke\n\nPiotr Be\u0144ke\n\n\u2013 Dyrektor zespo\u0142u architekt\u00f3w korporacyjnych w regionie p\u00f3\u0142nocnej, centralnej i wschodniej Europy (IBM NCEE ATL Market Director) oraz Dyrektor ds. technologii w IBM na Polsk\u0119, kraje ba\u0142tyckie i Ukrain\u0119 (IBM PBU Chief Technology Officer). Odpowiada za strategi\u0119 technologiczn\u0105 i rozw\u00f3j zespo\u0142\u00f3w technicznych. Absolwent Politechniki Pozna\u0144skiej i Warwick Business School, z 30-letnim do\u015bwiadczeniem w bran\u017cy IT, specjalizuj\u0105cy si\u0119 w architekturze rozwi\u0105za\u0144 dla sektor\u00f3w publicznego, finansowego i energetycznego.\n\nPiotr\u00a0Zaj\u0105c\n\nPiotr Zaj\u0105c\n\n\u2013 Principal Engineer (Consultant AI/ML) w UiPath, specjalizuj\u0105cy si\u0119 w projektach z zakresu Robotic Process Automation, Intelligent Document Processing oraz Agentic Automation w Europie \u015arodkowo-Wschodniej. Absolwent Politechniki Warszawskiej na kierunku Robotyka. Architekt rozwi\u0105za\u0144 i in\u017cynier system\u00f3w IT z do\u015bwiadczeniem zdobytym w firmach Sun Microsystems, Oracle, SAP, SAS Institute oraz Microsoft.\n\nMateusz Hanisz\n\nMateusz Hanisz\n \u2013 EMEA Manager, Software Engineering Systems w Rockwell Automation, z ponad 10-letnim do\u015bwiadczeniem w realizacji program\u00f3w transformacji cyfrowej dla przedsi\u0119biorstw produkcyjnych. Jest autorem licznych projekt\u00f3w maj\u0105cych na celu transformacj\u0119 organizacji z wykorzystaniem rozwi\u0105za\u0144 ERP, MES, Big Data, Business Intelligence, IoT, Augemented Reality oraz zaawansowanej analityki - predykcji, preskrypcji czy sztucznej inteligencji. Obecnie zajmuje si\u0119 rozwojem Przemys\u0142u 4.0 dla fabryk regionu EMEA w Rockwell Automation.\n\nRobert Szl\u0119zak\n\nRobert Szl\u0119zak\n \u2013 Doradca Zarz\u0105du ECN S.A. oraz Dyrektor projektu \u201eElektrociep\u0142ownia w lokalnym systemie energetycznym\u201d. Ekspert z szerokim do\u015bwiadczeniem w ICT, odnawialnych \u017ar\u00f3d\u0142ach energii (OZE), e-demokracji, partycypacji spo\u0142ecznej i klasteringu. Absolwent kierunk\u00f3w zwi\u0105zanych z elektronik\u0105, telekomunikacj\u0105, energetyk\u0105 i zarz\u0105dzaniem. Wcze\u015bniej pe\u0142ni\u0142 funkcje m.in. Prezesa Wschodniego Klastra ICT, Prezesa Towarzystwa Rozwoju Ma\u0142ych Elektrowni Wodnych oraz Lidera\u00a0Obszaru \u201eZr\u00f3wnowa\u017cony Rozw\u00f3j\u201d w Centrum Kompetencji Wschodnich. Za\u0142o\u017cyciel Og\u00f3lnopolskiego Porozumienia Kooperacyjnego \u201eKlasGRID\u201d i ekspert Banku \u015awiatowego, aktywnie wspieraj\u0105cy rozw\u00f3j SmartGrid w Ukrainie oraz klastr\u00f3w energii w Polsce.\n\nEwa Zborowska\n\nEwa Zborowska\n \u2013 Kierowniczka programu badawczego IDC w zakresie AI w Europie, z ponad 20-letnim do\u015bwiadczeniem na europejskim rynku us\u0142ug IT i technologii chmurowych. Zwi\u0105zana z IDC od 2003 roku, pocz\u0105tkowo zajmowa\u0142a si\u0119 badaniami rynku us\u0142ug IT, a od 2018 roku koncentruje si\u0119 na technologiach chmurowych i AI. Prowadzi badania nad transformacj\u0105 cyfrow\u0105, uwzgl\u0119dniaj\u0105c zastosowania sztucznej inteligencji w biznesie, nowe modele dostarczania technologii oraz relacje mi\u0119dzy biznesem a IT. Absolwentka Wydzia\u0142u Zarz\u0105dzania Uniwersytetu \u0141\u00f3dzkiego oraz studi\u00f3w podyplomowych z zakresu prognozowania i foresightu na Collegium Civitas w Warszawie. Wcze\u015bniej zdobywa\u0142a do\u015bwiadczenie w G\u0142\u00f3wnym Urz\u0119dzie Statystycznym oraz w firmie IT.\n\nAdam \u017belazko\n\nAdam \u017belazko\n - CIO w Rohlig Suus Logistics, z ponad 20-letnim do\u015bwiadczeniem w zarz\u0105dzaniu technologi\u0105 i wdra\u017caniu innowacyjnych rozwi\u0105za\u0144 IT. Absolwent Politechniki Warszawskiej i Szko\u0142y G\u0142\u00f3wnej Handlowej, uko\u0144czy\u0142 r\u00f3wnie\u017c Akademi\u0119 Psychologii Przyw\u00f3dztwa. Specjalizuje si\u0119 w transformacjach cyfrowych, optymalizacji proces\u00f3w biznesowych oraz budowaniu strategii IT wspieraj\u0105cych rozw\u00f3j organizacji. W swojej karierze realizowa\u0142 liczne projekty, w tym automatyzacj\u0119 proces\u00f3w biznesowych przynosz\u0105c\u0105 oszcz\u0119dno\u015bci oraz wdro\u017cenia kompleksowych system\u00f3w zarz\u0105dzania danymi. Posiada r\u00f3wnie\u017c do\u015bwiadczenie w obszarze bezpiecze\u0144stwa IT.\n\nAndrzej Frydecki\n\nAndrzej Frydecki\n \u2013 Customer Solution Manager i Business Architect w SAP Polska, z ponad 35-letnim do\u015bwiadczeniem w informatyce biznesowej. Absolwent Wydzia\u0142u Elektrycznego Politechniki \u0141\u00f3dzkiej. Specjalizuje si\u0119 w analizie proces\u00f3w biznesowych, tworzeniu architektur rozwi\u0105za\u0144 IT oraz doradztwie dla sektora publicznego i sp\u00f3\u0142ek Skarbu Pa\u0144stwa. Zwi\u0105zany z SAP Polska od 1996 roku, odpowiada za budow\u0119 nowoczesnych \u015brodowisk IT dla kluczowych organizacji. Tworzy\u0142 i rozwija\u0142 architektury rozwi\u0105za\u0144 opartych na technologii SAP dla instytucji, m.in. Ministerstwa Obrony Narodowej, Zak\u0142adu Ubezpiecze\u0144 Spo\u0142ecznych, PKN Orlen, PKP S.A., Grupy Tauron, Generalnej Dyrekcji Dr\u00f3g Krajowych i Autostrad oraz uczelni, takich jak Uniwersytet Jagiello\u0144ski i Politechnika Warszawska.\n\nJaros\u0142aw Gracel\n\nJaros\u0142aw Gracel\n \u2013 Prezes Zarz\u0105du ASTOR Sp. z o.o., z ponad 18-letnim do\u015bwiadczeniem w wdra\u017caniu system\u00f3w zarz\u0105dzania produkcj\u0105, analizie ekonomicznej inwestycji w automatyzacj\u0119 oraz strategiach rozwoju Przemys\u0142u 4.0. Absolwent kierunku Automatyka i Robotyka na Akademii G\u00f3rniczo-Hutniczej w Krakowie. W ASTOR odpowiada\u0142 za rozw\u00f3j dzia\u0142u consultingu oraz budow\u0119 strategii inwestycyjnych wspieraj\u0105cych cyfrow\u0105 transformacj\u0119 przemys\u0142u. Jest wsp\u00f3\u0142tw\u00f3rc\u0105 koncepcji \u201eIn\u017cynier 4.0\u2122\u201d i autorem licznych publikacji dotycz\u0105cych Przemys\u0142u 4.0, nowoczesnych technologii produkcyjnych oraz cyfrowej transformacji.\n\nMagda Rabiej\n\nMagda Rabiej\n \u2013 Engineering Director w Google Compute Infra. Liderka zespo\u0142\u00f3w in\u017cynierskich w bran\u017cy IT. Zaczyna\u0142a karier\u0119 jako programistka w niewielkim startupie, a obecnie prowadzi zesp\u00f3\u0142 Cluster Management (Borg) w Polsce i kieruje krakowskim o\u015brodkiem in\u017cynieryjnym Google. Entuzjastka idei samoorganizacji zespo\u0142\u00f3w i upraszczania proces\u00f3w, stawia na budowanie wsp\u00f3\u0142pracy opartej na zaufaniu.\n\nMarek Soko\u0142owski\n\nMarek Soko\u0142owski\n \u2013 Cloud Solution Architect w Microsoft, z ponad 20-letnim do\u015bwiadczeniem w bran\u017cy technologicznej.\u00a0\nAbsolwent Politechniki Wroc\u0142awskiej na kierunku informatyka.\u00a0\nSpecjalizuje si\u0119 w realizacji strategicznych projekt\u00f3w opartych na rozwi\u0105zaniach chmurowych Azure. Wcze\u015bniej zwi\u0105zany z firm\u0105 Oracle jako Business Development Manager odpowiedzialny za Oracle Cloud Infrastructure w regionie Europy \u015arodkowo-Wschodniej oraz z Sun Microsystems, gdzie zajmowa\u0142 si\u0119 sprzeda\u017c\u0105 i wsparciem technicznym system\u00f3w Sun Java.\u00a0\n\nKrzysztof Zajda\n\nKrzysztof Zajda\n \u2013 CIO w Maspex Group, z ponad 26-letnim do\u015bwiadczeniem w zarz\u0105dzaniu IT. Odpowiada za obszar informatyki we wszystkich sp\u00f3\u0142kach Grupy Maspex, obejmuj\u0105cych 20 du\u017cych firm produkcyjno-dystrybucyjnych w 5 krajach. Absolwent Wydzia\u0142u Elektrotechniki, Automatyki i Elektroniki Akademii G\u00f3rniczo-Hutniczej w Krakowie, Podyplomowych Studi\u00f3w Biznesu Politechniki Krakowskiej & University of Connecticut oraz studi\u00f3w doktoranckich z informatyki na Politechnice \u015al\u0105skiej. Specjalizuje si\u0119 w zarz\u0105dzaniu mi\u0119dzynarodowymi projektami IT oraz wsp\u00f3\u0142pracuje z uczelniami nad ulepszaniem program\u00f3w edukacyjnych w zakresie optymalizacji produkcji i logistyki. Aktywny cz\u0142onek CIONet.\n\nMarcin Mazurek\n\nMarcin Mazurek\n \u2013 Chief Product and Technology Officer oraz cz\u0142onek zarz\u0105du w Autopay, odpowiedzialny za kszta\u0142towanie i realizacj\u0119 strategii technologicznej i produktowej firmy oraz wsparcie w mi\u0119dzynarodowych inicjatyw rozwojowych Autopay. Wcze\u015bniej przez 18 lat zwi\u0105zany z Allegro, gdzie jako wiceprezes ds. technologii kierowa\u0142 zespo\u0142em Technical Platform and Operations, odpowiadaj\u0105c za transformacj\u0119 infrastrukturaln\u0105 i rozw\u00f3j technologiczny platformy. Absolwent program\u00f3w zarz\u0105dzania na poziomie kierowniczym na Uniwersytecie Stanforda i w INSEAD. Aktywnie wspiera polsk\u0105 spo\u0142eczno\u015b\u0107 techniczn\u0105, promuj\u0105c wsp\u00f3\u0142prac\u0119 i wymian\u0119 wiedzy w bran\u017cy.\n\nArtur Groszek\n\nArtur Groszek\n \u2013 Director Consulting Expert w CGI Polska. Wcze\u015bniej Dyrektor Wykonawczy ds. Informatyki w ORLEN SA, Prezes Zarz\u0105du Energa Informatyka i Technologie, Dyrektor IT w Eurocash i Bauer Media oraz Senior Manager w Accenture. Absolwent AGH. Posiada do\u015bwiadczenie zar\u00f3wno w tworzeniu strategii jak i zarz\u0105dzaniu IT (rozwojem, jak i operacjami), cyberbezpiecze\u0144stwie (IT i OT), aspektach IT w z\u0142o\u017conych projektach M&A, projektach wdro\u017ceniowych w sektorach naftowym i gazowym, produkcji, handlu detalicznego i medi\u00f3w.\n\nMarcin Kaleta\n\nMarcin Kaleta\n \u2013 Wiceprezes odpowiedzialny za sektor Telekomunikacyjny w Comarch. Zwi\u0105zany z firm\u0105 od 2010 roku, gdzie zaczyna\u0142 jako programista w projektach telekomunikacyjnych. W 2015 roku obj\u0105\u0142 stanowisko Solution Managera, rozwijaj\u0105c rozwi\u0105zania BSS dla klient\u00f3w z Europy, Ameryki P\u00f3\u0142nocnej i \u0141aci\u0144skiej. W latach 2018\u20132023 pe\u0142ni\u0142 funkcj\u0119 dyrektora ds. innowacji Grupy Kapita\u0142owej Comarch oraz dyrektora Centralnych Zespo\u0142\u00f3w Kompetencyjnych. W 2020 roku r\u00f3wnolegle obj\u0105\u0142 Business Unit Egeria w sektorze APUS. Od 2021 roku przewodniczy\u0142 Radzie ds. Cyber Security, a w 2023 roku zosta\u0142 Dyrektorem Sektora Telekomunikacji.\n\nPrzemys\u0142aw Zakrzewski\n\nPrzemys\u0142aw Zakrzewski\n - od ponad 20 lat zwi\u0105zany z ABB, gdzie obecnie zajmuje stanowisko Wiceprezesa ABB E-mobility oraz kieruje Korporacyjnym Centrum Technologicznym ABB. Pe\u0142ni funkcj\u0119 doradcy prezydenta miasta \u0141odzi ds. rozwoju technologicznego. Specjalizuje si\u0119 w badaniach i rozwoju, wsp\u00f3\u0142tworzeniu innowacyjnych rozwi\u0105za\u0144 oraz anga\u017cowaniu uczelni klient\u00f3w w proces wsp\u00f3\u0142pracy. Pe\u0142ni\u0142 funkcj\u0119 CIO w ABB Polska, wprowadzaj\u0105c transformacje cyfrow\u0105 i rozwoju strategii IT. Jest zwolennikiem koncepcji Przemys\u0142u 4.0 i aktywnie wspiera rozw\u00f3j sztucznej inteligencji oraz system\u00f3w automatyzacji. Absolwent Politechniki \u0141\u00f3dzkiej oraz Executive MBA University of Warsaw / University of Illinois. Zdoby\u0142 tytu\u0142 Diament CIO Roku \u201eVox populi \u2013 vox CIO\u201d w 2015 r. Pasjonat-programista, od wielu lat zafascynowany cyfrowymi technologiami oraz definiowaniem przysz\u0142ych interfejs\u00f3w i metod wsp\u00f3\u0142pracy cz\u0142owiek-maszyna, maszyna-maszyna.\n\nPawe\u0142 Le\u017ca\u0144ski\n\nPawe\u0142 Le\u017ca\u0144ski\n - CTO Ringier Axel Springer Polska, gdzie prowadzi hub technologiczny specjalizuj\u0105cy si\u0119 w technologii dla medi\u00f3w i us\u0142ug cyfrowych. Jest absolwentem Wydzia\u0142u Informatyki Uniwersytetu Jagiello\u0144skiego oraz International Institute for Management Development w Lozannie. Wyk\u0142ada\u0142 na Politechnice Krakowskiej. Karier\u0119 rozpocz\u0105\u0142 w DRQ, pracuj\u0105c nad rozwi\u0105zaniami IT dla bankowo\u015bci i telekomunikacji. Z Onetem i Ringier Axel Springer Polska jest zwi\u0105zany od 2005 roku, pe\u0142ni\u0142 te\u017c funkcj\u0119 CTO w Ringier Axel Springer Media AG, nadzoruj\u0105c zespo\u0142y technologiczne w 4 krajach grupy. Cz\u0142onek rady programowej CIONET i spo\u0142ecznosci Tech4KRK\n\nKOORDYNATOR\n\nJacek Nawrot\n\nE-mail:\u00a0\n\nnawrot@agh.edu.pl", "metadata": {"url": "https://www.informatyka.agh.edu.pl/pl/rada-programowa/", "title": "\n            Rada Programowa\n            | Wydzia\u0142 Informatyki AGH\n        ", "depth": 3, "duplicate": false, "content_hash": "4383311a7ecd81a947fe78081183c1d8", "word_count": 2247, "headings": [{"level": 1, "text": "Rada Programowa"}, {"level": 4, "text": "Rada Programowa jest cia\u0142em dzia\u0142aj\u0105cym na rzecz rozwoju wsp\u00f3\u0142pracy pomi\u0119dzy naszym Wydzia\u0142em, a otoczeniem spo\u0142eczno-biznesowym w aspektach dydaktycznym i\u00a0naukowym. Celem Rady jest zapewnienie, aby edukacja i badania na uczelni by\u0142y \u015bci\u015ble powi\u0105zane z realnymi potrzebami rynku, co zwi\u0119ksza konkurencyjno\u015b\u0107 absolwent\u00f3w i wspiera rozw\u00f3j innowacyjnych rozwi\u0105za\u0144 w gospodarce."}, {"level": 3, "text": "CZ\u0141ONKOWIE RADY"}, {"level": 3, "text": ""}, {"level": 4, "text": ""}, {"level": 3, "text": "Lucyna Michniewicz-\u015alaska"}, {"level": 3, "text": "Krzysztof Wawrzynkowski"}, {"level": 3, "text": "Filip Kaznowski"}, {"level": 3, "text": "Piotr Sitkowski"}, {"level": 3, "text": "S\u0142awomir Kumka"}, {"level": 3, "text": "Karol Dworak"}, {"level": 3, "text": "Marta Barcicka"}, {"level": 3, "text": "Pawe\u0142 Bia\u0142ka"}, {"level": 3, "text": "Tomasz \u0106wik"}, {"level": 3, "text": "Grzegorz Janicki"}, {"level": 3, "text": "Robert P\u0142awiak"}, {"level": 3, "text": "Ewa Lis-Je\u017cak"}, {"level": 3, "text": ""}, {"level": 3, "text": "Jaromir Pelczarski"}, {"level": 4, "text": ""}, {"level": 3, "text": "Piotr Be\u0144ke"}, {"level": 3, "text": "Piotr\u00a0Zaj\u0105c"}, {"level": 3, "text": "Mateusz Hanisz"}, {"level": 3, "text": "Robert Szl\u0119zak"}, {"level": 3, "text": "Ewa Zborowska"}, {"level": 3, "text": ""}, {"level": 3, "text": "Adam \u017belazko"}, {"level": 3, "text": ""}, {"level": 3, "text": "Andrzej Frydecki"}, {"level": 3, "text": ""}, {"level": 3, "text": "Jaros\u0142aw Gracel"}, {"level": 3, "text": "Magda Rabiej"}, {"level": 3, "text": ""}, {"level": 3, "text": "Marek Soko\u0142owski"}, {"level": 3, "text": ""}, {"level": 3, "text": "Krzysztof Zajda"}, {"level": 3, "text": ""}, {"level": 3, "text": "Marcin Mazurek"}, {"level": 3, "text": ""}, {"level": 3, "text": "Artur Groszek"}, {"level": 3, "text": ""}, {"level": 3, "text": "Marcin Kaleta"}, {"level": 3, "text": ""}, {"level": 3, "text": "Przemys\u0142aw Zakrzewski"}, {"level": 3, "text": ""}, {"level": 3, "text": "Pawe\u0142 Le\u017ca\u0144ski"}, {"level": 3, "text": "KOORDYNATOR"}, {"level": 3, "text": ""}, {"level": 3, "text": "Jacek Nawrot"}, {"level": 4, "text": "E-mail:nawrot@agh.edu.pl"}, {"level": 5, "text": "Informacja o cookies"}]}}