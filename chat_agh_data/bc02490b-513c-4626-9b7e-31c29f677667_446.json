{"content": "# Cyber Model United Nation pod patronatem WIET | Wydzia\u0142 Informatyki, Elektroniki i Telekomunikacji AGH\n\nURL: https://iet.agh.edu.pl/cyber-model-united-nation-pod-patronatem-wiet/\nCrawled: 2025-03-19 21:30:56\n\nCyber Model United Nation pod patronatem WIET\n\nInformacje dla student\u00f3w\n\nWydarzenia\n\nOsi\u0105gni\u0119cia\n\nKonkursy\n\nStypendia i wyjazdy\n\nOferty pracy \u2013 badania\n\nGrupa uczni\u00f3w z V LO w ramach projektu \u201eZwolnieni z teorii\u201d realizuje projekt edukacyjny na temat niebezpiecze\u0144stw zwi\u0105zanych z internetem.\nCyber SIGHT\n to siedmioosobowy zesp\u00f3\u0142 uczni\u00f3w klas trzecich.\nDzi\u0119ki realizacji projektu uczniowie zyskuj\u0105 do\u015bwiadczenie w zakresie organizacji i zarz\u0105dzania projektem spo\u0142ecznym. Ponadto otrzymuj\u0105 mi\u0119dzynarodowy certyfikat zarz\u0105dzania projektami wydany przez Project Management Institute ATP.\nOd pocz\u0105tku istnienia projekt stawia na odej\u015bcie od klasycznego edukowania o cyberbezpiecze\u0144stwie opartego na biernych wyk\u0142adach. W my\u015bl tej idei narodzi\u0142 si\u0119 pomys\u0142 zorganizowania konferencji typu MUN, aby uczestnicy sami mogli wykszta\u0142ci\u0107 swoje pogl\u0105dy r\u00f3\u017cne globalne zagro\u017cenia zwi\u0105zane z u\u017cyciem Internetu.\n\u201eNaszym celem jest zwi\u0119kszenie \u015bwiadomo\u015bci w\u015br\u00f3d m\u0142odzie\u017cy i doros\u0142ych na temat\u00a0 zagro\u017ce\u0144 takich jak cyberprzemoc, uzale\u017cnienie od medi\u00f3w spo\u0142eczno\u015bciowych, phishing czy hejt w sieci\u201d \u2013 \npodkre\u015blaj\u0105 organizatorzy\n.\nDo tej pory uda\u0142o im si\u0119 przeprowadzi\u0107 seri\u0119 debat o cyberbezpiecze\u0144stwie dla uczni\u00f3w szk\u00f3\u0142 podstawowych w klasach 7-8, czy wyk\u0142ady o dopaminie, pokazuj\u0105ce korelacj\u0119 pomi\u0119dzy mechanizmem uzale\u017cnie\u0144 a social mediami.\nCyberbezpiecze\u0144stwo sta\u0142o si\u0119 jednym z najpilniejszych wyzwa\u0144 stoj\u0105cych przed rz\u0105dami, organizacjami i jednostkami.\nDlatego jako podsumowanie uczniowskiego projektu planowana jest\n konferencja \u201eCyberMUN\u201d\n. B\u0119dzie to angloj\u0119zyczna konferencja symuluj\u0105ca model obrad ONZ, adresowana do m\u0142odzie\u017cy szk\u00f3\u0142 \u015brednich. CyberMUN podejmie z\u0142o\u017cone problemy zwi\u0105zane z bezpiecze\u0144stwem cyfrowym.\nWydarzenie ma na celu promocj\u0119 debaty publicznej, rozwijanie umiej\u0119tno\u015bci dyplomatycznych oraz przede wszystkim zach\u0119canie uczestnik\u00f3w do aktywnego uczestnictwa w sprawach mi\u0119dzynarodowy w zakresie spraw zwi\u0105zanych z tematyk\u0105 cyberbezpiecze\u0144stwa.\nWydzia\u0142 Informatyki, Elektroniki i Telekomunikacji obj\u0105\u0142 patronatem powy\u017csz\u0105 konferencj\u0119.\nWydarzenie planowane jest w dniu 12.04.2025 r. w budynku D-6 (sala 201) oraz wybranych salach budynku B-9 w godzinach 8:00-20:00.\nPROGRAM WYDARZENIA\nSzko\u0142y zainteresowane udzia\u0142em\n w wydarzeniu proszone s\u0105 o kontakt przez \nInstagrama wydarzenia CyberMUN2025\n.\nUczestnicy \naplikuj\u0105 przez \nplatform\u0119\n mymun.com\nUczestnicy aplikuj\u0105c b\u0119d\u0105 mogli wybra\u0107 pa\u0144stwo i komitet, kt\u00f3ry b\u0119d\u0105 chcieli reprezentowa\u0107. B\u0119d\u0105 mie\u0107 do wyboru: \nHuman Rights Council, Security Council, Commission on Crime Prevention and Criminal Justice, World Health Organization oraz Economic and Social Council.\nDo wzi\u0119cia udzia\u0142u w wydarzeniu wymagana jest dobra znajomo\u015b\u0107 j\u0119zyka angielskiego oraz z\u0142o\u017cenia swojej aplikacji za po\u015brednictwem platformy mymun.com. Ka\u017cdy uczestnik jest r\u00f3wnie\u017c zobligowany do napisania Position Papers \u2013 jednostronicowego eseju o stanowisku kraju, kt\u00f3ry reprezentuje na wybran\u0105 w danym komitecie tez\u0119.\n\nWydzia\u0142 Informatyki, Elektroniki i Telekomunikacji od 2019 r. prowadzi studia I stopnia na kierunku \nCyberbezpiecze\u0144stwo\n. Studia te zosta\u0142y uruchomione jako odpowied\u017a na rosn\u0105ce zapotrzebowanie na specjalist\u00f3w w zakresie bezpiecze\u0144stwa system\u00f3w informatycznych, sieci i danych. Od 2023 r. wprowadzi\u0142 mo\u017cliwo\u015b\u0107 kontynuowania studi\u00f3w na II stopniu. Od niedawna na wydziale dzia\u0142a Ko\u0142o Nakowe C1PH3R (CIPHER). Tworz\u0105 je studenci AGH zainteresowani prac\u0105 naukow\u0105 i badawcz\u0105 w zakresie bezpiecze\u0144stwa sieciowego, bezpiecze\u0144stwa danych i aplikacji, analizy zagro\u017ce\u0144, kryptografii, test\u00f3w penetracyjnych i innych zagadnie\u0144 o tematyce cyberbezpiecze\u0144stwa.\n\nInformacje dla student\u00f3w\n\nWydarzenia\n\nOsi\u0105gni\u0119cia\n\nKonkursy\n\nStypendia i wyjazdy\n\nOferty pracy \u2013 badania", "metadata": {"url": "https://iet.agh.edu.pl/cyber-model-united-nation-pod-patronatem-wiet/", "title": "Cyber Model United Nation pod patronatem WIET | Wydzia\u0142 Informatyki, Elektroniki i Telekomunikacji AGH", "depth": 3, "duplicate": false, "content_hash": "d569e11b0c46865bcbe4ae52cc974d38", "word_count": 467, "headings": [{"level": 1, "text": "Cyber Model United Nation pod patronatem WIET"}]}}