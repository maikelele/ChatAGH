{"content": "#  In\u017cynieria i Analiza Danych -- WGGIOS AGH \n\nURL: https://www.wggios.agh.edu.pl/kandydaci/inzynieria-i-analiza-danych\nCrawled: 2025-03-19 21:32:17\n\nPrzejd\u017a do tre\u015bci\n\nPrzejd\u017a do stopki\n\n In\u017cynieria i Analiza Danych \n\nKierunek In\u017cynieria i Analiza Danych (ang.\u00a0\nData Science\n) oferuje Ci kszta\u0142cenie ukierunkowane na zdobycie umiej\u0119tno\u015bci z zakresu: pozyskiwania, przesy\u0142ania, sk\u0142adowania i analizy danych. Pozwoli Ci pozyska\u0107 wiedz\u0119 z zakresu: programowania, analizy danych i \u201ekompetencji mi\u0119kkich\u201d. Jest to po\u0142\u0105czenie umiej\u0119tno\u015bci najcz\u0119\u015bciej poszukiwanych na rynku pracy w bran\u017cy informatycznej.\n\nZalet\u0105 studi\u00f3w na tym kierunku jest zdobycie specjalistycznej wiedzy\u00a0 informatycznej oraz umiej\u0119tno\u015bci praktycznych z zakresu przetwarzania, analizy i wizualizacji danych, przesy\u0142ania i sk\u0142adowania w bazach danych oraz m.in. zarz\u0105dzania projektami.\n\nPraktyki zawodowe trwaj\u0105 cztery tygodnie w czasie letniej przerwy na sz\u00f3stym semestrze studi\u00f3w stacjonarnych I stopnia. Zakres praktyk obejmuje m.in. tworzenie i zarz\u0105dzanie bazami danych, programowanie, analiz\u0119 i przetwarzanie danych, tworzenie system\u00f3w informacji przestrzennej, modelowanie proces\u00f3w fizycznych, analiz\u0119 i przetwarzanie obraz\u00f3w cyfrowych, analiz\u0119 i interpretacj\u0119 sygna\u0142\u00f3w, projektowanie i obs\u0142ug\u0119 komputerowych system\u00f3w pomiarowych. Do najwa\u017cniejszych firm, w kt\u00f3rych studenci realizuj\u0105 praktyki nale\u017c\u0105 m.in. Comarch, IBM Polska, Sabre Polska, Tauron Polska Energia, KGHM Polska Mied\u017a.\n\nAbsolwenci tego kierunku to specjali\u015bci w tworzeniu nowych technologii i narz\u0119dzi informatycznych, analizy i przetwarzania danych, w tym mi\u0119dzy innymi: w zakresie rozwoju oprogramowania, w obszarach analityki biznesowej, architektury oprogramowania i programowania, administrowania bazami danych, sieciami i systemami, zarz\u0105dzania projektami informatycznymi, zarz\u0105dzania jako\u015bci\u0105 oprogramowania, analiz eksploracji danych, wspomagania procesu podejmowania decyzji, analiz Big Data.\n\nZnajduj\u0105 bez problemu zatrudnienie w szerokim zakresie sektor\u00f3w w kraju i za granic\u0105. Zaw\u00f3d ten (Data Science) jest obecnie najbardziej atrakcyjnym spo\u015br\u00f3d bran\u017cy IT, a osoby posiadaj\u0105ce t\u0119 wiedz\u0119 i umiej\u0119tno\u015bci s\u0105 najbardziej poszukiwanymi pracownikami na rynku pracy.\n\nJako absolwent studi\u00f3w I stopnia na kierunku In\u017cynieria i Analiza Danych b\u0119dziesz potrafi\u0142 m.in.:\n\nkorzysta\u0107 z nowoczesnych narz\u0119dzi programistycznych w procesie tworzenia oprogramowania komputerowego,\n\nprojektowa\u0107, tworzy\u0107 i zarz\u0105dza\u0107 relacyjnymi oraz przestrzennymi bazami danych zgodnie z obowi\u0105zuj\u0105cymi wzorcami,\n\nwykorzysta\u0107 najnowsze rozwi\u0105zania technologiczne na potrzeby budowy i zarz\u0105dzania z\u0142o\u017conymi systemami bazodanowymi oraz hurtowniami danych,\n\nzarz\u0105dza\u0107 systemami akwizycji i przesy\u0142ania danych,\n\npobiera\u0107 i \u0142\u0105czy\u0107 dane z r\u00f3\u017cnych \u017ar\u00f3de\u0142, zar\u00f3wno strukturalnych jak i nieustrukturyzowanych: hurtowni danych, baz danych, arkuszy kalkulacyjnych, \u017ar\u00f3de\u0142 internetowych, itp.\n\nstosowa\u0107 zaawansowane metody i techniki analizy danych: eksploracji danych, przetwarzania du\u017cych zbior\u00f3w danych Big Data, uczenia maszynowego, sztucznej inteligencji, itp.\n\nprzetwarza\u0107 i analizowa\u0107 dane r\u00f3\u017cnego typu: strukturalne, tekstowe, grafowe oraz przestrzenne.\n\nW trakcie studi\u00f3w nab\u0119dziesz r\u00f3wnie\u017c \u201ekompetencje mi\u0119kkie\u201d potrzebne m.in. do podejmowania decyzji biznesowych, praktycznego rozwi\u0105zywania problem\u00f3w decyzyjnych oraz zarz\u0105dzania projektami grupowymi.\n\nStopka\n\nSpis pracownik\u00f3w\n\nBaza Danych o Autorach i Publikacjach\n\nDokumenty AGH\n\nLicencje i oprogramowanie\n\nPoczta AGH\n\nRozbudowa Centrum Mi\u0119kinia\n\nDeklaracja dost\u0119pno\u015bci\n\nUBPO\n\nRegulamin studi\u00f3w\n\nUSOS\n\nSylabus AGH\n\nPomoc materialna dla student\u00f3w\n\nProgram Erasmus+\n\nStudium J\u0119zyk\u00f3w Obcych\n\nWydzia\u0142 Geologii, Geofizyki i Ochrony \u015arodowiska\nAkademia G\u00f3rniczo-Hutnicza \nim. Stanis\u0142awa Staszica\n\nal. Mickiewicza 30\n30-059 Krak\u00f3w\n\nNIP AGH: 675 000 19 23 \n\nNr konta Wydzia\u0142u:\n58 1240 4722 1111 0000 4859 2918\nBank Pekao S.A. Krak\u00f3w\n\nDziekanat\ntel. +48.12.617.23.50\u201351\ne-mail: dziekanatwggios@agh.edu.pl\n\nBiuro Dziekana\ntel. +48.12.617.32.54\ne-mail: wggios@agh.edu.pl\n\n \u00a9 2023 Wydzia\u0142 Geologii, Geofizyki i Ochrony \u015arodowiska AGH\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://www.wggios.agh.edu.pl/kandydaci/inzynieria-i-analiza-danych", "title": " In\u017cynieria i Analiza Danych -- WGGIOS AGH ", "depth": 3, "duplicate": false, "content_hash": "f17ab8da78ceee1293633439b611aac3", "word_count": 484, "headings": [{"level": 1, "text": "In\u017cynieria i Analiza Danych"}, {"level": 2, "text": "Stopka"}]}}