{"content": "#  Kierunek Chemia Budowlana na Wydziale In\u017cynierii Materia\u0142owej i Ceramiki AGH -- Wydzia\u0142 In\u017cynierii Materia\u0142owej i Ceramiki AGH \n\nURL: https://ceramika.agh.edu.pl/kandydaci/studia-ii-stopnia/chemia-budowlana\nCrawled: 2025-03-19 21:33:08\n\nPrzejd\u017a do tre\u015bci\n\nPrzejd\u017a do stopki\n\n Chemia budowlana \n\nStudia II stopnia na kierunku \nChemia Budowlana\n na Wydziale In\u017cynierii Materia\u0142owej i Ceramiki oferuj\u0105 \nzaawansowan\u0105 wiedz\u0119 i umiej\u0119tno\u015bci\n z zakresu in\u017cynierii materia\u0142\u00f3w budowlanych, pozwalaj\u0105ce na \nszybkie przystosowanie si\u0119 do rynku pracy\n. Dzi\u0119ki du\u017cemu udzia\u0142owi przedmiot\u00f3w obieralnych, studenci mog\u0105 \ndostosowa\u0107 swoje kszta\u0142cenie do indywidualnych zainteresowa\u0144 i plan\u00f3w zawodowych\n, co zwi\u0119ksza ich konkurencyjno\u015b\u0107 na rynku pracy. Absolwenci s\u0105 poszukiwani zar\u00f3wno w krajowych, jak i zagranicznych firmach budowlanych oraz w laboratoriach badawczych, co gwarantuje im \nszerokie perspektywy zatrudnienia.\n\nDu\u017cy udzia\u0142 przedmiot\u00f3w obieralnych w programie studi\u00f3w pozwala na ukierunkowanie kszta\u0142cenia w stron\u0119 wybranych grup materia\u0142\u00f3w budowlanych. Jest to szczeg\u00f3lnie interesuj\u0105ce dla student\u00f3w o sprecyzowanych planach zawodowych.\n\nAbsolwenci II stopnia Chemii Budowlanej:\n\nposiadaj\u0105 fachow\u0105 wiedz\u0119 i specjalistyczne wykszta\u0142cenie z zakresu technologii materia\u0142\u00f3w budowlanych,\n\nposiadaj\u0105 szerok\u0105 wiedz\u0119 z nauk podstawowych,\n\nrozumiej\u0105 procesy fizyczne i chemiczne zachodz\u0105ce w materiale,\n\numiej\u0105 projektowa\u0107, bada\u0107 i w\u0142a\u015bciwie stosowa\u0107 materia\u0142y budowlane,\n\nznaj\u0105 g\u0142\u00f3wne grupy materia\u0142\u00f3w budowlanych i potrafi\u0105 dobra\u0107 materia\u0142 do konkretnego zastosowania,\n\nznaj\u0105 i rozumiej\u0105 zale\u017cno\u015bci mi\u0119dzy sposobem otrzymywania, budow\u0105 a w\u0142a\u015bciwo\u015bciami materia\u0142\u00f3w.\n\nAbsolwenci kierunku Chemia Budowlana maj\u0105 szerokie perspektywy zawodowe\n w ca\u0142ym przemy\u015ble materia\u0142\u00f3w budowlanych. \nMog\u0105 pracowa\u0107 zar\u00f3wno \nzak\u0142adach produkcyjnych\n (cementownie, betoniarnie, fabryki materia\u0142\u00f3w wyko\u0144czeniowych, izolacyjnych, \u00a0itp.) jak i przedsi\u0119biorstwach budowlanych, kt\u00f3re potrzebuj\u0105 specjalist\u00f3w do ca\u0142o\u015bciowej obs\u0142ugi zam\u00f3wie\u0144 i przetarg\u00f3w zwi\u0105zanych z materia\u0142ami budowlanymi. Dzi\u0119ki solidnej wiedzy podstawowej i zrozumieniu proces\u00f3w chemicznych, Absolwenci mog\u0105 tak\u017ce znale\u017a\u0107 zatrudnienie w\n centrach badawczych \noraz \nspecjalistycznych laboratoriach materia\u0142owych.\n\nZapisz si\u0119 na kierunek Chemia Budowlana II stopnia\u00a0 - \n\nzdob\u0105d\u017a specjalistyczne wykszta\u0142cenie i szerokie perspektywy na przysz\u0142o\u015b\u0107!\n\nStopka\n\nKana\u0142 WIMiC AGH w serwisie YouTube\nFanpage WIMiC AGH w serwisie Facebook\">\nFanpage AGH w serwisie Linkedin\">\nKana\u0142 AGH w serwisie Twitter\">\nFanpage WIMiC AGH w serwisie Instagram\">\nFanpage AGH w serwisie Tiktok\">\n\n \u00a9 2023 Wydzia\u0142 In\u017cynierii Materia\u0142owej i Ceramiki\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://ceramika.agh.edu.pl/kandydaci/studia-ii-stopnia/chemia-budowlana", "title": " Kierunek Chemia Budowlana na Wydziale In\u017cynierii Materia\u0142owej i Ceramiki AGH -- Wydzia\u0142 In\u017cynierii Materia\u0142owej i Ceramiki AGH ", "depth": 3, "duplicate": false, "content_hash": "e233daa5df59eee94120df4d6bab7323", "word_count": 301, "headings": [{"level": 1, "text": "Chemia budowlana"}, {"level": 1, "text": "Zapisz si\u0119 na kierunek Chemia Budowlana II stopnia\u00a0 -"}, {"level": 1, "text": "zdob\u0105d\u017a specjalistyczne wykszta\u0142cenie i szerokie perspektywy na przysz\u0142o\u015b\u0107!"}, {"level": 2, "text": "Stopka"}]}}