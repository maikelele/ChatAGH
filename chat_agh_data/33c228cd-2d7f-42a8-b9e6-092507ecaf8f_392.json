{"content": "# Og\u00f3lnopolska Olimpiada Wiedzy Elektrycznej i Elektronicznej w AGH | Wydzia\u0142 Informatyki, Elektroniki i Telekomunikacji AGH\n\nURL: https://iet.agh.edu.pl/ogolnopolska-olimpiada-wiedzy-elektrycznej-i-elektronicznej-w-agh/\nCrawled: 2025-03-19 21:31:03\n\nOg\u00f3lnopolska Olimpiada Wiedzy Elektrycznej i Elektronicznej w AGH\n\nInformacje dla student\u00f3w\n\nWydarzenia\n\nOsi\u0105gni\u0119cia\n\nKonkursy\n\nStypendia i wyjazdy\n\nOferty pracy \u2013 badania\n\nBlisko 600 uczni\u00f3w szk\u00f3\u0142 \u015brednich w pi\u0105tek 7 lutego bra\u0142o udzia\u0142 w rozgrywkach \nII stopnia\n w ramach \nXLVIII edycji Og\u00f3lnopolskiej Olimpiady Wiedzy Elektrycznej i Elektronicznej\n.\nO godz. 10.00 oficjalnie rozpocz\u0119to Olimpiad\u0119 r\u00f3wnolegle w U-2 oraz B1 z udzia\u0142em w\u0142adz rektorskich, dzieka\u0144skich i zaproszonych go\u015bci. Na oficjalnym otwarciu w U-2 nasz Wydzia\u0142 by\u0142 reprezentowany przez Pana \ndr. hab. in\u017c. Roberta W\u00f3jcika, prof. AGH\n Prodziekana ds. Nauki. Jednocze\u015bnie w budynku B-1 uczestnik\u00f3w powita\u0142 Pan \ndr hab. in\u017c. Witold Machowski, prof. AGH.\nTo wydarzenie o wieloletniej tradycji, kt\u00f3re \u0142\u0105czy pasjonat\u00f3w technologii z ca\u0142ej Polski. Uczniowie rywalizuj\u0105 o presti\u017cowy indeks Akademii G\u00f3rniczo-Hutniczej w Krakowie. Zwyci\u0119zcy oraz finali\u015bci trzeciego etapu otrzymaj\u0105 unikaln\u0105 szans\u0119 \u2013 b\u0119d\u0105 mogli podj\u0105\u0107 studia na kierunkach m.in. takich jak \nElektronika\n, \nElektronika i Telekomunikacja\n czy \nTeleinformatyka\n, bez konieczno\u015bci przyst\u0119powania do standardowego procesu rekrutacji opartego na wynikach matury.\nNasz Wydzia\u0142 \njest jednym z 3 odpowiedzialnych za organizacj\u0119 i przeprowadzenie Olimpiady\n (grupa \nelektroniki\n\ni \nteleinformatyki\n). Wsp\u00f3lnie z Wydzia\u0142em Elektrotechniki, Automatyki, Informatyki i In\u017cynierii Biomedycznej AGH oraz Wydzia\u0142em In\u017cynierii Mechanicznej i Robotyki \ndbamy o merytoryczne i logistyczne przeprowadzenie etapu konkursu.\nOlimpiada odbywa si\u0119 w sze\u015bciu grupach tematycznych:\n\u2022 automatyka,\n\u2022 elektronika,\n\u2022 elektryka,\n\u2022 informatyka,\n\u2022 mechatronika,\n\u2022 teleinformatyka.\nOlimpiada to nie tylko sprawdzian wiedzy, ale r\u00f3wnie\u017c ogromne przedsi\u0119wzi\u0119cie logistyczne, anga\u017cuj\u0105ce kilkudziesi\u0119cioosobowy zesp\u00f3\u0142 z r\u00f3\u017cnych wydzia\u0142\u00f3w AGH. Wielkie podzi\u0119kowania nale\u017c\u0105 si\u0119 w\u0142adzom uczelni, pracownikom naukowym i administracyjnym oraz dyrekcjom szk\u00f3\u0142, kt\u00f3re zorganizowa\u0142y pierwszy etap zmaga\u0144 w swoich plac\u00f3wkach.\nZ ramienia WIEiT w przeprowadzenie Olimpiady zaanga\u017cowani s\u0105: \ndr in\u017c. Jacek Ko\u0142odziej, dr hab. in\u017c. Witold Machowski, prof. AGH, mgr in\u017c. Bart\u0142omiej Szafraniec, mgr in\u017c. Karol Salwik \n(elektronika\n) oraz \ndr hab. in\u017c. Robert W\u00f3jcik, prof. AGH \noraz\n dr in\u017c. Miros\u0142aw Kantor\n (\nteleinformatyka\n).\nGratulujemy wszystkim uczestnikom i trzymamy kciuki za ostatni etap, kt\u00f3ry ju\u017c 27 lutego w Lublinie w Zespole Szk\u00f3\u0142 Elektronicznych.\n\nOficjalne otwarcie w U-2\nOficjalne otwarcie w B-1, na zdj\u0119ciu uczniowie, kt\u00f3rzy przyst\u0105pi\u0105 do egzaminu z teleinformatyki\nOficjalne otwarcie w B-1, na zdj\u0119ciu uczniowie, kt\u00f3rzy przyst\u0105pi\u0105 do egzaminu z teleinformatyki\nD-5, grupa elektroniki tu\u017c przed egzaminem\nD-6, grupa elektroniki otrzymuje ostatnie instrukcje przed egzaminem\nD-5, grupa elektroniki, za chwil\u0119 uczniowie przyst\u0105pi\u0105 do egzaminu\nB-1, sala 123, grupa teleinformatyki otrzymuje ostatnie instrukcje\nB-1, sala 140, grupa teleinformatyki tu\u017c przed egzaminem\n\nInformacje dla student\u00f3w\n\nWydarzenia\n\nOsi\u0105gni\u0119cia\n\nKonkursy\n\nStypendia i wyjazdy\n\nOferty pracy \u2013 badania", "metadata": {"url": "https://iet.agh.edu.pl/ogolnopolska-olimpiada-wiedzy-elektrycznej-i-elektronicznej-w-agh/", "title": "Og\u00f3lnopolska Olimpiada Wiedzy Elektrycznej i Elektronicznej w AGH | Wydzia\u0142 Informatyki, Elektroniki i Telekomunikacji AGH", "depth": 3, "duplicate": false, "content_hash": "d62ac0d02ddaea4f59649859cbffae42", "word_count": 404, "headings": [{"level": 1, "text": "Og\u00f3lnopolska Olimpiada Wiedzy Elektrycznej i Elektronicznej w AGH"}]}}