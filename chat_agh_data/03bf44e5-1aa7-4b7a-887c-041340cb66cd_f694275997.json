{"metadata": {"url": "https://akademik.agh.edu.pl/news/view/688", "title": "\n        Akademik w Krakowie - MS AGH\u00a0", "depth": 2, "duplicate": false, "content_hash": "b041b18cb645dc7155918110852a4a7f", "word_count": 199, "headings": []}, "content": "# \n        Akademik w Krakowie - MS AGH\u00a0\n\nURL: https://akademik.agh.edu.pl/news/view/688\nCrawled: 2025-03-20 01:13:15\n\nZgodnie z organizacj\u0105 roku akademickiego 2022/2023 cz\u0119\u015b\u0107 poprawkowa letniej sesji egzaminacyjnej dla student\u00f3w AGH zosta\u0142a przewidziana w okresie od 26.08 do 15 wrze\u015bnia 2023 r.\n\nObecni wakacyjni mieszka\u0144cy MS AGH - studenci AGH zainteresowani zakwaterowaniem w czasie sesji mog\u0105 kontynuowa\u0107 zakwaterowanie w aktualnie zamieszka\u0142ych domach studenckich do ko\u0144ca sesji.\n\nStudenci AGH nieb\u0119d\u0105cy mieszka\u0144cami MS, zainteresowani zakwaterowaniem w MS w okresie sesji, kt\u00f3rzy do tej pory nie z\u0142o\u017cyli wniosk\u00f3w wakacyjnych, powinni z\u0142o\u017cy\u0107 w systemie informatycznym https://akademik.agh.edu.pl/ wniosek wakacyjny o przyznanie miejsca w DS.\n\nDo kwaterowania na sesj\u0119 egzaminacyjn\u0105 przewidziane s\u0105 ni\u017cej wymienione domy studenckie:\n\nDS3 AKROPOL, DS4 FILUTEK, DS8 STOKROTKA, DS11 BONUS, DS13 STRASZNY DW\u00d3R, DS17 ARKADIA.\nDodatkowo DS14 KAPITOL oraz ALFA - dla student\u00f3w posiadaj\u0105cych rezerwacj\u0119 w tych akademikach, kt\u00f3rzy z\u0142o\u017cyli deklaracj\u0119 zakwaterowania na rok akademicki.\n\nDecyzje w sprawie przyznania miejsca oraz informacje dotycz\u0105ce przydzielonego akademika b\u0119d\u0105 na bie\u017c\u0105co wysy\u0142ane drog\u0105 elektroniczn\u0105 na podany w systemie informatycznym adres e-mail.\n\nOsoby podejmuj\u0105ce zakwaterowanie, prosimy o zg\u0142aszanie si\u0119 do wskazanych dom\u00f3w studenckich z legitymacj\u0105 studenck\u0105 oraz zdj\u0119ciem do karty mieszka\u0144ca. Kwaterowanie student\u00f3w na sesj\u0119 egzaminacyjn\u0105 odbywa si\u0119 codziennie przez ca\u0142\u0105 dob\u0119.\n\nWszystkich zakwaterowanych obowi\u0105zuje Ramowy Regulamin Mieszka\u0144ca MS AGH. W uzasadnionych przypadkach Administracja MS AGH ma prawo odm\u00f3wi\u0107 zakwaterowania w DS."}