{"content": "# Misja i strategia Wydzia\u0142u | Wydzia\u0142 Elektrotechniki, Automatyki, Informatyki i In\u017cynierii Biomedycznej AGH\n\nURL: https://www.eaiib.agh.edu.pl/misja-i-strategia-wydzialu/\nCrawled: 2025-03-19 21:29:56\n\nMisja i strategia Wydzia\u0142u\n\nO Wydziale\n\nW\u0142adze\n\nKolegium wydzia\u0142owe\n\nDyscypliny naukowe na wydziale\n\nSystem jako\u015bci kszta\u0142cenia\n\nAkredytacja KAUT\n\nMisja i strategia Wydzia\u0142u\n\nBiblioteka wydzia\u0142owa\n\nBiuro Administracyjne Wydzia\u0142u\n\nSystem Identyfikacji Wizualnej\n\n\u201d Powo\u0142aniem i misj\u0105 Wydzia\u0142u EAIiIB,\u00a0jako cz\u0119\u015bci Akademii G\u00f3rniczo-Hutniczej,\u00a0jest kszta\u0142cenie i wychowanie student\u00f3w,\u00a0kszta\u0142cenie i rozw\u00f3j kadry naukowej oraz prowadzenie\u00a0bada\u0144 naukowych i prac badawczo-rozwojowych zgodnie\u00a0z zasadami wolno\u015bci nauczania i nauki w duchu ponad\u00a060 letniej tradycji naszego Wydzia\u0142u. \u201e\n\nNa Wydziale EAIiIB najsilniejsz\u0105 reprezentacj\u0119 maj\u0105 nauki \u015bcis\u0142e powi\u0105zane w niekt\u00f3rych obszarach z naukami przyrodniczymi. Mocny zwi\u0105zek nauk \u015bcis\u0142ych i podstawowych z zastosowaniami praktycznymi pozwala na innowacyjno\u015b\u0107 w obszarze nauk technicznych i przyrodniczych oraz jest bardzo silnie zaakcentowany we wszystkich dziedzinach nauk technicznych uprawianych na Wydziale: Elektrotechnice, Automatyce i Robotyce, Elektronice, Informatyce oraz Biocybernetyce i In\u017cynierii Biomedycznej.\nCelem systemu kszta\u0142cenia na wydziale jest formowanie u student\u00f3w umiej\u0119tno\u015bci logicznego i konstruktywnego my\u015blenia w r\u00f3\u017cnych horyzontach czasowych, samodzielnego podejmowania optymalnych decyzji oraz szybkiego i poprawnego wnioskowania w warunkach pracy wymagaj\u0105cej najwy\u017cszych kwalifikacji zawodowych i z wykorzystaniem urz\u0105dze\u0144 z obszaru najbardziej zaawansowanych technologii. D\u0105\u017cymy tak\u017ce do wykszta\u0142cenia u naszych absolwent\u00f3w umiej\u0119tno\u015bci samodzielnego i permanentnego uczenia si\u0119 oraz podnoszenia kwalifikacji przez ca\u0142e \u017cycie, poczucia odpowiedzialno\u015bci za swoje decyzje i ich konsekwencje zar\u00f3wno w aspekcie technicznym, jak r\u00f3wnie\u017c ekonomicznym i spo\u0142ecznym.\nKszta\u0142cenie\nStrategicznym celem Wydzia\u0142u EAIiIB AGH w obszarze kszta\u0142cenia jest utrzymanie najwy\u017cszego poziomu jako\u015bci kszta\u0142cenia oraz wypracowanie jak najlepszej pozycji w tworz\u0105cej si\u0119 Europejskiej Przestrzeni Szkolnictwa Wy\u017cszego, w tym umi\u0119dzynarodowienie kszta\u0142cenia.\nNauka\nCelami strategicznymi Wydzia\u0142u w zakresie nauki s\u0105: prowadzenie bada\u0144 naukowych na najwy\u017cszym poziomie w zakresie dyscyplin uprawianych na Wydziale, rozw\u00f3j kontakt\u00f3w i powi\u0105za\u0144 z przemys\u0142em oraz pozyskiwanie \u015brodk\u00f3w na prowadzenie bada\u0144 naukowych ze \u017ar\u00f3de\u0142 zar\u00f3wno krajowych, jak i zagranicznych.\n\nPlik PDF - Misja Wydzia\u0142u\n\nPlik PDF - Strategia Wydzia\u0142u", "metadata": {"url": "https://www.eaiib.agh.edu.pl/misja-i-strategia-wydzialu/", "title": "Misja i strategia Wydzia\u0142u | Wydzia\u0142 Elektrotechniki, Automatyki, Informatyki i In\u017cynierii Biomedycznej AGH", "depth": 3, "duplicate": false, "content_hash": "322146fad351da8f20301f46801307f7", "word_count": 290, "headings": [{"level": 2, "text": "Misja i strategia Wydzia\u0142u"}, {"level": 3, "text": "Kszta\u0142cenie"}, {"level": 3, "text": "Nauka"}]}}