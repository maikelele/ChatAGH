{"content": "#  Projekty w Bibliotece -- Biblioteka G\u0142\u00f3wna AGH \n\nURL: https://bg.agh.edu.pl/o-nas/dzialalnosc-biblioteki/projekty-bg\nCrawled: 2025-03-19 22:39:00\n\nPrzejd\u017a do tre\u015bci\n\nPrzejd\u017a do stopki\n\n Projekty w Bibliotece \n\nProjekt dofinansowany ze \u015brodk\u00f3w bud\u017cetu pa\u0144stwa, przyznanych przez Ministra Nauki w ramach Programu Spo\u0142eczna Odpowiedzialno\u015b\u0107 Nauki II - modu\u0142: Wsparcie dla bibliotek naukowych\n Nazwa projektu: \nPolskie Normy wydane w latach 1924-1945. Digitalizacja i rozpowszechnienie\n Nr projektu: \nBIBL/SP/0002/2024/02\n Kwota dofinansowania projektu: \n107 674,60 z\u0142\n Termin realizacji projektu: \n01.12.2024\u2013 30.11.2025\n\nZbi\u00f3r historycznych Polskich Norm w Bibliotece G\u0142\u00f3wnej AGH ma ogromn\u0105 warto\u015b\u0107 zar\u00f3wno dla nauki jak i jej dziedzictwa. Stanowi on unikalne \u017ar\u00f3d\u0142o informacji o standardach technicznych obowi\u0105zuj\u0105cych w Polsce w okresie mi\u0119dzywojennym, odzwierciedlaj\u0105c \u00f3wczesny rozw\u00f3j nauki i technologii.\n\nO wyj\u0105tkowo\u015bci zachowanego zbioru historycznych norm \u015bwiadczy fakt, \u017ce znajduj\u0105 si\u0119 w nim pierwsze Polskie Normy - norma PN-O 101 z 1924 Wz\u00f3r tablicy normalizacyjnej \u2013 dokument dotycz\u0105cy zasad przygotowywania Polskich Norm oraz uznawana za pierwsz\u0105 Polsk\u0105 Norm\u0119 pozycja PN-F 401 z 1925 r. dotycz\u0105ca temperatury odniesienia. Wymienione normy jak i wi\u0119kszo\u015b\u0107 norm z okresu mi\u0119dzywojennego s\u0105 unikalnymi, cz\u0119sto jedynymi w skali kraju egzemplarzami dokument\u00f3w, kt\u00f3re przetrwa\u0142y do naszych czas\u00f3w.\n\nZbi\u00f3r norm, kt\u00f3ry zostanie poddany digitalizacji, obejmuje 1246 dokument\u00f3w normalizacyjnych, z czego 1231 stanowi\u0105 Polskie Normy lub tematyczne zbiory Polskich Norm wydane przez PKN. Normy zosta\u0142y wydane w wi\u0119kszo\u015bci w latach 1924-1939, kilkana\u015bcie pozycji wydano tu\u017c po zako\u0144czeniu dzia\u0142a\u0144 wojennych w 1945. Dodatkowe 2 pozycje to cennik i wykaz Polskich Norm wydane przez PKN.\u00a013 pozycji to polskie normy elektrotechniczne PNE oraz zbi\u00f3r polskich norm elektrotechnicznych PNE (w postaci wydawnictwa zwartego) wydane przez Polskie Towarzystwo Elektrotechniczne oraz Stowarzyszenie Elektryk\u00f3w Polskich w latach 1923-1938 r.\n\nProjekt dofinansowany ze \u015brodk\u00f3w bud\u017cetu pa\u0144stwa, przyznanych przez Ministra Nauki w ramach Programu Spo\u0142eczna Odpowiedzialno\u015b\u0107 Nauki II - modu\u0142: Wsparcie dla bibliotek naukowych\n Nazwa projektu: \nDigitalizacja dorobku naukowo-badawczego Profesor\u00f3w AG w Krakowie w latach 1919\u20131945. Cz\u0119\u015b\u0107 2\n Nr projektu: \nBIBL/SP/0003/2024/02\n Kwota dofinansowania projektu: \n56 273,69 z\u0142\n Kwota ca\u0142kowita projektu: \n67 673,69 z\u0142\n Termin realizacji projektu: \n01.12.2024\u2013 31.07.2026\n\nCelem projektu jest upowszechnienie informacji naukowej o historycznej kolekcji skrypt\u00f3w, podr\u0119cznik\u00f3w i materia\u0142\u00f3w dydaktycznych Profesor\u00f3w Akademii G\u00f3rniczej w Krakowie za lata 1919-1945, ze zbior\u00f3w Biblioteki G\u0142\u00f3wnej AGH i ich cyfrowe udost\u0119pnienie, na komputerach w czytelniach BG AGH, w intranecie oraz otwartym dost\u0119pie poprzez \nRepozytorium AGH\n w zale\u017cno\u015bci od daty wydania i uwarunkowania prawa autorskiego.\n\nRealizacja projektu obejmie digitalizacj\u0119 skrypt\u00f3w, podr\u0119cznik\u00f3w i materia\u0142\u00f3w dydaktycznych Profesor\u00f3w Akademii, powsta\u0142ych w latach 1919-1945. Przy doborze obiekt\u00f3w do digitalizacji kierowano si\u0119 ich: warto\u015bci\u0105 historyczn\u0105 i naukow\u0105, z\u0142ym stanem zachowania, znaczeniem dla upowszechniania nauki, unikatowo\u015bci\u0105 pod wzgl\u0119dem wydawniczym.\n\nKolekcja ta, zar\u00f3wno jako zesp\u00f3\u0142 kolekcji, jak i zbi\u00f3r pojedynczych egzemplarzy, nierzadko cennych, przybli\u017caj\u0105cych histori\u0119 edukacji technicznej i osi\u0105gni\u0119\u0107 nauki w Polsce w czasach mi\u0119dzywojennych oraz podczas II wojny \u015bwiatowej, stanowi istotny sk\u0142adnik narodowego oraz europejskiego dziedzictwa technicznego i naukowego.\n\nEfektem projektu b\u0119dzie cyfrowe udost\u0119pnienie obiekt\u00f3w zdigitalizowanych w liczbie 41 (liczba skan\u00f3w 7953), prezentowanych na stacjach roboczych w czytelniach BG AGH, w intranecie oraz \nRepozytorium AGH\n na platformie DSpace.\n\nStworzenie cyfrowej wersji tej unikatowej kolekcji i kopii tego zbioru, zako\u0144czy proces ochrony tego dziedzictwa naukowego i kulturowego, otwieraj\u0105c mo\u017cliwo\u015bci jej popularyzacji, w ramach spo\u0142ecznej odpowiedzialno\u015bci nauki.\n\nProjekt ten jest kontynuacj\u0105 zadania \u201eDigitalizacja dorobku naukowo-badawczego Profesor\u00f3w AG w Krakowie w l. 1919-1945\u201d dofinansowanego ze \u015brodk\u00f3w bud\u017cetu pa\u0144stwa, przyznanych przez Ministra Edukacji i Nauki w ramach Programu Spo\u0142eczna Odpowiedzialno\u015b\u0107 Nauki - modu\u0142: Wsparcie dla bibliotek naukowych, realizowanego w terminie 01.11.2022 - 31.07.2024.\n\nBiblioteka Narodowa oraz Departament Mecenatu Pa\u0144stwa MKiDN pozytywnie rozpatrzy\u0142y wniosek Biblioteki G\u0142\u00f3wnej AGH o bezp\u0142atne wdro\u017cenie \nsystemu bibliotecznego Alma i wyszukiwarki Primo\n, w ramach programu wieloletniego \n\u201eNarodowy Program Rozwoju Czytelnictwa 2.0 na lata 2021-2025\u201d, Kierunek interwencji 1.2. Budowa og\u00f3lnopolskiej sieci bibliotecznej poprzez zintegrowany system zarz\u0105dzania zasobami bibliotek\n. Skr\u00f3towo program ten okre\u015blany jest jako OMNIS 2.\u00a0\n\nTym samym Akademia G\u00f3rniczo-Hutnicza znalaz\u0142a si\u0119 na li\u015bcie instytucji rekomendowanych do wdro\u017cenia zintegrowanego systemu zarz\u0105dzania zasobami bibliotek. W dniu 18 maja 2023 roku Minister Kultury i Dziedzictwa Narodowego zaakceptowa\u0142 \nlist\u0119 rankingow\u0105 bibliotek\n, w\u0142\u0105czonych do \nOg\u00f3lnopolskiej Sieci Bibliotecznej (OSB)\n, w kt\u00f3rych zostanie wdro\u017cony system Alma i wyszukiwarka Primo. Umowa pomi\u0119dzy AGH a Bibliotek\u0105 Narodow\u0105 zosta\u0142a podpisana 5 czerwca 2023 r.\n\nSystem zostanie wdro\u017cony kompleksowo w Bibliotece G\u0142\u00f3wnej AGH oraz wszystkich bibliotekach wydzia\u0142owych. Praca w nowym systemie zapewni popraw\u0119 dost\u0119pno\u015bci zasob\u00f3w naukowych dla kadry naukowej oraz student\u00f3w AGH, a tak\u017ce lepsz\u0105 widoczno\u015b\u0107 zbior\u00f3w bibliotecznych AGH w Polsce i na \u015bwiecie. Zako\u0144czenie procesu wdra\u017cania nowego systemu bibliotecznego zaplanowane jest na listopad 2024 roku. Koszty pod\u0142\u0105czenia systemu ponosi Biblioteka Narodowa.\n\nSystem Alma firmy ExLibris - part of Clarivate\n to system biblioteczny nowej generacji dzia\u0142aj\u0105cy w oparciu o us\u0142ug\u0119 chmurow\u0105 typu Multitenant SaaS. System biblioteczny Alma, jak i wyszukiwarka Primo nie s\u0105 instalowane na serwerach poszczeg\u00f3lnych bibliotek, kt\u00f3re z nich korzystaj\u0105 - dane przechowywane s\u0105 w chmurze obliczeniowej na serwerach firmy Ex Libris, producenta Almy. System skoncentrowany jest na procesach zamiast typie dokumentu, czyli takim w kt\u00f3rym mo\u017cemy jeszcze skuteczniej administrowa\u0107 zasobami \u2013 niezale\u017cnie od tego, czy m\u00f3wimy o materia\u0142ach tradycyjnych, pierwotnie elektronicznych (born digital) czy zdigitalizowanych. Zasoby ka\u017cdej instytucji w\u0142\u0105czonej do systemu b\u0119d\u0105 wsp\u00f3\u0142katalogowane z Bibliotek\u0105 Narodow\u0105. Oznacza to, \u017ce b\u0119d\u0105 widoczne z poziomu wsp\u00f3lnego katalogu Biblioteki Narodowej oraz innych polskich bibliotek, nale\u017c\u0105cych do Og\u00f3lnokrajowej Sieci Bibliotecznej (OSB).\n\nDofinansowano ze \u015brodk\u00f3w Ministra Kultury i Dziedzictwa Narodowego w ramach realizacji Narodowego Programu Rozwoju Czytelnictwa 2.0 na lata 2021\u20132025.\n\nProjekt finansowany ze \u015brodk\u00f3w bud\u017cetu pa\u0144stwa,\u00a0przyznanych przez Ministra Edukacji i Nauki w ramach Programu\u00a0\nSpo\u0142eczna odpowiedzialno\u015b\u0107 nauki II\n\u00a0\u2014 modu\u0142: Wsparcie dla bibliotek naukowych.\n Nazwa projektu:\u00a0\u201e\nDigitalizacja i udost\u0119pnienie literatury firmowej z zakresu nauk in\u017cynieryjno-technicznych 1955-1989\n\u201d\n Nr projektu: \nBIBL/SP/0037/2023/01\n Kwota dofinansowania projektu: \n99 261,83 z\u0142\n Kwota ca\u0142kowita projektu: \n110 661,83 z\u0142\n Termin realizacji projektu: \n01.11.2023 \u2013 31.10.2025\n\nCelem projektu\u00a0jest: upowszechnienie informacji naukowo-technicznej o kolekcji katalog\u00f3w firmowych, prospekt\u00f3w technicznych wyrob\u00f3w oraz poradnik\u00f3w eksploatacyjnych i aplikacyjnych z lat 1955-1989, ze zbior\u00f3w\u00a0Biblioteki G\u0142\u00f3wnej AGH, b\u0119d\u0105cych \u017ar\u00f3d\u0142em informacji o historii polskiej techniki g\u00f3rniczej i osi\u0105gni\u0119ciach nauki w gospodarce centralnie planowanej PRL oraz ich cyfrowe udost\u0119pnienie na komputerach w czytelniach BG AGH, w intranecie oraz w otwartym dost\u0119pie poprzez\u00a0\nRepozytorium AGH\n\u00a0w zale\u017cno\u015bci od uwarunkowania prawa autorskiego.\n Realizacja projektu obejmie digitalizacj\u0119 katalog\u00f3w firmowych, prospekt\u00f3w technicznych wyrob\u00f3w oraz poradnik\u00f3w o tematyce g\u00f3rniczej\u00a0 z lat 1955-1989, ze zbior\u00f3w BG AGH. Przy doborze obiekt\u00f3w do digitalizacji kierowano si\u0119 ich: warto\u015bci\u0105 historyczn\u0105 i naukow\u0105, z\u0142ym stanem zachowania, znaczeniem dla upowszechniania nauki, unikatowo\u015bci\u0105 pod wzgl\u0119dem wydawniczym.\n Zbi\u00f3r literatury firmowej jest wyr\u00f3\u017cniaj\u0105c\u0105 si\u0119 kolekcj\u0105 zbior\u00f3w specjalnych w BG AGH z dziedziny nauk in\u017cynieryjno-technicznych. W jej sk\u0142ad wchodz\u0105: katalogi firmowe, prospekty oraz poradniki z lat 1955-1989, kt\u00f3re s\u0105 uznawane za cenne zasoby, dokumentuj\u0105ce histori\u0119 i rozw\u00f3j polskiej techniki g\u00f3rniczej w okresie powojennym, unikatowej r\u00f3wnie\u017c w skali \u015bwiatowej. Stanowi\u0105 ponadto podstawow\u0105 baz\u0119 \u017ar\u00f3d\u0142ow\u0105 do bada\u0144 nad histori\u0105 polskiej techniki i nauki w okresie PRL oraz istotny sk\u0142adnik narodowego i europejskiego dziedzictwa technicznego i naukowego.\n Najwi\u0119ksz\u0105 cz\u0119\u015b\u0107 tej kolekcji stanowi\u0105 prospekty techniczne wyrob\u00f3w oraz poradniki eksploatacyjne i aplikacyjne o tematyce g\u00f3rniczej\u00a0\nInstytutu Techniki G\u00f3rniczej KOMAG\n.\n Efektem projektu\u00a0b\u0119dzie cyfrowe udost\u0119pnienie obiekt\u00f3w zdigitalizowanych \u2014 katalog\u00f3w firmowych, prospekt\u00f3w technicznych wyrob\u00f3w oraz poradnik\u00f3w eksploatacyjnych i aplikacyjnych o tematyce g\u00f3rniczej w liczbie 314 (liczba skan\u00f3w og\u00f3\u0142em: 12900), prezentowanych na stacjach roboczych w czytelniach BG AGH, w intranecie oraz w\u00a0\nRepozytorium AGH\n.\n\nProjekt finansowany ze \u015brodk\u00f3w bud\u017cetu pa\u0144stwa,\u00a0przyznanych przez Ministra Edukacji i Nauki w ramach Programu \nSpo\u0142eczna Odpowiedzialno\u015b\u0107 Nauki\n\u00a0\u2013 modu\u0142: Wsparcie dla bibliotek naukowych\n Nazwa projektu: \nDigitalizacja dorobku naukowo-badawczego Profesor\u00f3w AG w Krakowie w latach 1919\u20131945\n Nr projektu:\u00a0\nSONB/SP/548765/2022\n Kwota dofinansowania projektu:\u00a0\n57 735,70 z\u0142\n Kwota ca\u0142kowita projektu:\u00a0\n70 050,70 z\u0142\n Termin realizacji projektu:\u00a0\n01.11.2022 \u2013 31.07.2024\n\nCelem projektu\u00a0jest upowszechnienie informacji naukowej o historycznej kolekcji skrypt\u00f3w i podr\u0119cznik\u00f3w Profesor\u00f3w Akademii G\u00f3rniczej w Krakowie za lata 1919\u20131945 i ich cyfrowe udost\u0119pnienie na komputerach w czytelniach BG AGH, w intranecie oraz w otwartym dost\u0119pie poprzez \nRepozytorium AGH\n w zale\u017cno\u015bci od daty wydania i uwarunkowa\u0144 prawa autorskiego.\n\nZbi\u00f3r skrypt\u00f3w i podr\u0119cznik\u00f3w, zas\u0142u\u017conych w swoich dziedzinach nauki Profesor\u00f3w AG w Krakowie jest wyr\u00f3\u017cniaj\u0105c\u0105 si\u0119 kolekcj\u0105 BG AGH. To nierzadko unikatowe pod wzgl\u0119dem wydawniczym obiekty, zwi\u0105zane z procesem badawczo-dydaktycznym Uczelni oraz histori\u0105 edukacji technicznej w Polsce.\n\nEfektem projektu\u00a0b\u0119dzie udost\u0119pnienie online,\u00a061\u00a0opis\u00f3w bibliograficznych skrypt\u00f3w/podr\u0119cznik\u00f3w Profesor\u00f3w AG w Krakowie za lata 1919-1945, w katalogu\u00a0NUKAT i AGH. Obiekty zdigitalizowane w liczbie\u00a038, prezentowane na terminalach komputerowych w czytelniach BG AGH, w intranecie oraz \nRepozytorium AGH\n.\n\nPe\u0142na lista tytu\u0142\u00f3w w kolekcji skrypt\u00f3w i podr\u0119cznik\u00f3w Profesor\u00f3w Akademii G\u00f3rniczej.\n\nStopka\n\nBiblioteka G\u0142\u00f3wna AGH wdra\u017ca system biblioteczny ALMA\nDofinansowano ze \u015brodk\u00f3w Ministra Kultury i Dziedzictwa Narodowego w ramach realizacji Narodowego Programu Rozwoju Czytelnictwa 2.0 na lata 2021\u20132025. \n\nBiblioteka G\u0142\u00f3wna Akademii G\u00f3rniczo-Hutniczej\nim. Stanis\u0142awa Staszica w Krakowie\nal. Mickiewicza 30, 30-059 Krak\u00f3w, pawilon U-1\ntel. +48 12 617 32 08\ne-mail: bgagh@bg.agh.edu.pl\n\nDost\u0119pno\u015b\u0107\nOchrona danych osobowych\nIntranet BG\nNewsletter BGinfo\nMapa strony\n\nFanpage BG AGH w serwisie Facebook\">\nFanpage AGH w serwisie Linkedin\">\nFanpage AGH w serwisie Instagram\">\nKana\u0142 BG AGH w serwisie YouTube\">\n\nBack", "metadata": {"url": "https://bg.agh.edu.pl/o-nas/dzialalnosc-biblioteki/projekty-bg", "title": " Projekty w Bibliotece -- Biblioteka G\u0142\u00f3wna AGH ", "depth": 3, "duplicate": false, "content_hash": "82924fed209ec244dfeb3207d14fa541", "word_count": 1437, "headings": [{"level": 1, "text": "Projekty w Bibliotece"}, {"level": 2, "text": "Stopka"}]}}