{"content": "# Konkurs na stanowisko doktorant-stypendysta w projekcie NCN OPUS-25 - Wydzia\u0142 Odlewnictwa\n\nURL: https://odlewnictwo.agh.edu.pl/aktualnosci/konkurs-na-stanowisko-doktorant-stypendysta-w-projekcie-ncn-opus-25/\nCrawled: 2025-03-19 21:33:28\n\nStrona g\u0142\u00f3wna\n \u00bb \nAktualno\u015bci\n \u00bb \nKonkurs na stanowisko doktorant-stypendysta w projekcie NCN OPUS-25\n\nWydzia\u0142\n\nMenu\n\nKonkurs na stanowisko doktorant-stypendysta w projekcie NCN OPUS-25\n\nOferta pracy\n\nNazwa jednostki:\n Akademia G\u00f3rniczo-Hutnicza im. Stanis\u0142awa Staszica w Krakowie\n\nNazwa stanowiska:\n Doktorant-Stypendysta\n\nWymagania:\n\nStopie\u0144 magistra jednej z nauk \u015bcis\u0142ych, w tym nauk chemicznych, nauk fizycznych, in\u017cynierii materia\u0142owej, in\u017cynierii chemicznej lub in\u017cynierii biomedycznej uzyskany przed dniem rozpocz\u0119cia pracy w projekcie, tj. przed 1 czerwca 2025 r.\n\nStatus studenta \u2013 doktorant, najp\u00f3\u017aniej w dniu rozpocz\u0119cia pracy w projekcie.\n\nMotywacja i zdolno\u015bci do prowadzenia praktycznej pracy laboratoryjnej.\n\nMotywacja do nauki, dyskusji naukowej i wsp\u00f3\u0142pracy z pozosta\u0142ymi cz\u0142onkami Zespo\u0142u.\n\nZnajomo\u015b\u0107 j\u0119zyka angielskiego.\n\nOpis zada\u0144:\n\nStypendysta b\u0119dzie uczestniczy\u0142 w realizacji projektu NCN OPUS-25 (nr rej. 2023/49/B/ST4/00077, 3D-drukowane implanty ko\u015bci \u2013 badania zale\u017cno\u015bci pomi\u0119dzy struktur\u0105 chemiczn\u0105 i przestrzenn\u0105 implant\u00f3w, a ich w\u0142a\u015bciwo\u015bciami powierzchniowymi, mechanicznymi oraz osteogennymi i przeciwnowotworowymi).\n\nDo zada\u0144 przewidzianych do realizacji na wskazanym stanowisko b\u0119dzie nale\u017ca\u0142o:\n\nsynteza nanostruktur metalicznych (\u201ego\u0142ych\u201d i funkcjonalizowanych powierzchniowo),\n\nanaliza powierzchni (niefunkcjonalizowanej i funkcjonalizowanej powierzchni) z wykorzystaniem metod spektroskopii molekularnej, badania mechaniczne oraz ocena zu\u017cycia materia\u0142\u00f3w i syntetycznych rusztowa\u0144 kostnych 3D,\n\ndob\u00f3r/przygotowanie materia\u0142\u00f3w do druku 3D; optymalizacja metodologii druku 3D i pomoc przy drukowaniu syntetycznych rusztowa\u0144 kostnych 3D,\n\nprzegl\u0105d literatury,\n\nanaliza i dyskusja danych,\n\nredagowanie manuskrypt\u00f3w,\n\ncomiesi\u0119czny raport z post\u0119p\u00f3w prac badawczo-naukowych.\n\nTyp konkursu NCN:\n OPUS-25 \u2013 ST4\n\nTermin sk\u0142adania ofert:\n 15 maja 2025, 00:00\n\nForma sk\u0142adania ofert:\n e-mail/wersja papierowa\n\nWarunki zatrudnienia:\n Zatrudnienie w ramach grantu badawczego na podstawie umowy stypendialnej na czas okre\u015blony od dnia 1 czerwca \u00a02025 r. do dnia 30 czerwca 2027 r.. Mo\u017cliwo\u015b\u0107 przed\u0142u\u017cenia zatrudnienia o kolejne 11 miesi\u0119cy. Stypendium w wysoko\u015bci 4\u00a0000 z\u0142. brutto/miesi\u0105c.\n\nDodatkowe informacje:\n Zg\u0142oszenia prosz\u0119 przesy\u0142a\u0107 drog\u0105 mailow\u0105 na adres prof. dr. hab. Edyta Proniewicz: proniewi@agh.edu.pl (w tytule e-maila prosz\u0119 wpisa\u0107 \u201ekonkurs na stanowisko Doktoranta \u2013 Stypendysty OPUS-25\u201d) lub w formie papierowej na adres: prof. dr. hab. Edyta Proniewicz, Akademia G\u00f3rniczo-Hutnicza im. S. Staszica w Krakowie, Wydzia\u0142 Odlewnictwa, ul. Reymonta 23, 30-059 Krak\u00f3w, w zaklejonych kopertach z dopiskiem \u201eDotyczy naboru na stanowisko Doktorant-Stypendysta OPUS-25\u201d.\n\nStypendyst\u0119 wy\u0142oni komisja konkursowa, kt\u00f3rej przewodniczy\u0142 b\u0119dzie kierownik projektu.\n\nWymagane dokumenty:\n\nkopi\u0119 dyplomu magistra wraz z wykazem ocen lub kopi\u0105 indeksu,\n\npotwierdzenie statusu doktoranta szko\u0142y doktorskiej,\n\nkwestionariusz osobowy oraz \u017cyciorys albo CV, zawieraj\u0105ce list\u0119 dotychczasowych osi\u0105gni\u0119\u0107 naukowych (np. publikacje, sta\u017ce, stypendia, nagrody, udzia\u0142 w warsztatach/konferencjach/projektach, itp.),\n\nopinia opiekuna naukowego pracy magisterskiej mile widziana,\n\no\u015bwiadczenie kandydata, \u017ce wyra\u017ca zgod\u0119 na przetwarzanie danych osobowych, zgodnie z art. 6 ust. 1 lit. a) rozporz\u0105dzenia Parlamentu Europejskiego i Rady (UE) 2016/679 z dnia 27 kwietnia 2016 r. w sprawie ochrony os\u00f3b fizycznych w zwi\u0105zku z przetwarzaniem danych osobowych i w sprawie swobodnego przep\u0142ywu takich danych oraz uchylenia dyrektywy 95/46/WE (og\u00f3lne rozporz\u0105dzenie o ochronie danych osobowych),\n\nopis dotychczasowych i przysz\u0142ych zainteresowa\u0144 naukowych,\n\nkr\u00f3tkie uzasadnienie ch\u0119ci przyst\u0105pienia do projektu wraz z odniesieniem do stawianych wymaga\u0144.\n\nZ wszelkimi pytaniami dotycz\u0105cymi projektu lub aspekt\u00f3w formalnych proponowanego stanowiska prosz\u0119 kierowa\u0107 si\u0119 drog\u0105 e-mailow\u0105 do kierownika projektu (prof. dr hab. Edyty Proniewicz, \nproniewi@agh.edu.pl\n).\n\nAdministratorem Pani/Pana danych osobowych jest Akademia G\u00f3rniczo-Hutnicza im. Stanis\u0142awa Staszica w Krakowie, al. A. Mickiewicza 30, 30-059 Krak\u00f3w.\n\nPodane przez Pani\u0105/Pana dane nie b\u0119d\u0105 przetwarzane w celu zautomatyzowanego podejmowania decyzji, w tym nie b\u0119d\u0105 podlega\u0107 profilowaniu.", "metadata": {"url": "https://odlewnictwo.agh.edu.pl/aktualnosci/konkurs-na-stanowisko-doktorant-stypendysta-w-projekcie-ncn-opus-25/", "title": "Konkurs na stanowisko doktorant-stypendysta w projekcie NCN OPUS-25 - Wydzia\u0142 Odlewnictwa", "depth": 3, "duplicate": false, "content_hash": "66953df691ac6357aa8c2c73d82b2b04", "word_count": 518, "headings": [{"level": 3, "text": "Wydzia\u0142"}, {"level": 1, "text": "Konkurs na stanowisko doktorant-stypendysta w projekcie NCN OPUS-25"}]}}