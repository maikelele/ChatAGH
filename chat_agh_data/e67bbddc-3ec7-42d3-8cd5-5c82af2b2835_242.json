{"content": "#  Nagrody i wyr\u00f3\u017cnienia -- WMS AGH \n\nURL: https://wms.agh.edu.pl/studia/studenci-2-3\nCrawled: 2025-03-19 21:36:46\n\nPrzejd\u017a do tre\u015bci\n\nPrzejd\u017a do stopki\n\n Nagrody i wyr\u00f3\u017cnienia \n\nCz\u0142onkowie Sekcji Olimpijskiej, pod opiek\u0105 dr Adama Wegerta reprezentowali Studenckie Ko\u0142o Matematyk\u00f3w AGH na mi\u0119dzynarodowej olimpiadzie International Student Team Competition in Mathematics.\n\nKonkurs odbywa\u0142 si\u0119 w dniach 4-6 listopada w Katowicach i by\u0142 podzielony na dwie cz\u0119\u015bci.\n\nW pi\u0105tek odby\u0142a si\u0119 cze\u015b\u0107 indywidualna, pomy\u015blna dla naszych olimpijczyk\u00f3w:\n - Piotr \u0141ukasiewicz - z\u0142oty medal 1 kategoria\n - Karolina Marek - Br\u0105zowy medal 2 kategoria\n - Krzysztof Hernik - Br\u0105zowy medal 2 kategoria\n - Bartosz Fober - Br\u0105zowy medal 1 kategoria\n - Kamil Burkiewicz - Br\u0105zowy medal 2 kategoria\n - Patryk Zawadzki - Br\u0105zowy medal 1 kategoria\n - Bartosz G\u0142owacki - wyr\u00f3\u017cnienie 2 kategoria\n\nW sobot\u0119 odby\u0142a si\u0119 cze\u015b\u0107 dru\u017cynowa w kt\u00f3rej wystartowa\u0142y dwie dru\u017cyny:\n Dru\u017cyna pierwsza - Alfa AGH 2\n - Karolina Marek (kapitan)\n - Piotr \u0141ukasiewicz\n - Krzysztof Hernik\n - Bartosz Fober\n Zdoby\u0142a br\u0105zowy medal.\n Dru\u017cyna druga - Omega AGH 3\n - Kamil Burkiewicz (kapitan)\n - Bartosz G\u0142owacki\n - Patryk Zawadzki\n Zdobyli wyr\u00f3\u017cnienie.\n\nOrganizatorem Mi\u0119dzynarodowego Konkursu Studenckich Dru\u017cyn Matematycznych (International Student Team Competition in Mathematics - ISTCiM), s\u0105 Wydzia\u0142 Nauk \u015acis\u0142ych i Technicznych Uniwersytetu \u015al\u0105skiego w Katowicach oraz Oddzia\u0142 G\u00f3rno\u015bl\u0105ski Polskiego Towarzystwa Matematycznego.\n\nW dniach 12-14 listopada br. na Wydziale Nauk \u015acis\u0142ych i Technicznych Uniwersytetu \u015al\u0105skiego w Katowicach odby\u0142 si\u0119 Mi\u0119dzynarodowy Konkurs Studenckich Dru\u017cyn Matematycznych (ISTCiM 2021). Wyst\u0105pili w nim przedstawiciele Wydzia\u0142u Matematyki Stosowanej: Wiktor W\u0142odarski, Bartosz G\u0142owacki, Karolina Marek, Krzysztof Hernik i Kamil Burkiewicz pod opiek\u0105 dra Adama Wegerta.\n\nPodczas zawod\u00f3w do rozwi\u0105zania by\u0142o pi\u0119\u0107 zada\u0144. W konkursie indywidualnym z\u0142oty medal zdoby\u0142 Krzysztof Hernik, srebrne Kamil Burkiewicz i Bartosz G\u0142owacki, a Wiktor W\u0142odarski br\u0105zowy. W zawodach dru\u017cynowych, na kt\u00f3re sk\u0142ada\u0142o si\u0119 10 zada\u0144, \u00a0dru\u017cyna AGH zdoby\u0142a br\u0105zowy medal.\n\nZ przyjemno\u015bci\u0105 informujemy, \u017ce doktorant Tomasz Bochacik otrzyma\u0142 Nagrod\u0119 I stopnia im. Eugeniusza Fidelisa za referat wyg\u0142oszony w ramach konkursu dla m\u0142odych matematyk\u00f3w na XLIX Og\u00f3lnopolskiej Konferencji Zastosowa\u0144 Matematyki. Konferencja odby\u0142a si\u0119 w dniach 19-25 wrze\u015bnia 2021 r. w Ko\u015bcielisku.\n\nReferat Tomasza pt. \"Randomizowane algorytmy numeryczne dla r\u00f3wna\u0144 r\u00f3\u017cniczkowych zwyczajnych\" opiera\u0142 si\u0119 na wynikach uzyskanych wsp\u00f3lnie z dr hab. Paw\u0142em Przyby\u0142owiczem, prof. AGH, dr. Paw\u0142em Morkiszem i dr. Maciejem Go\u0107winem.\n\nWi\u0119cej informacji: \nhttps://www.impan.pl/pl/dzialalnosc/konferencje/konferencje-zastosowan-matematyki/laureaci\n\nW dniach 27-28.03.2021 odby\u0142a si\u0119 III Studencka Konferencja Zastosowa\u0144 Matematyki DwuMIan zorganizowana przez Wydzia\u0142 Matematyki i Nauk Informacyjnych Politechniki Warszawskiej oraz Wydzia\u0142 Matematyki, Informatyki i Mechaniki Uniwersytetu Warszawskiego. W tym roku odby\u0142a si\u0119 ona w formie zdalnej i zrzesza\u0142a student\u00f3w i doktorant\u00f3w m.in. z Warszawy, Krakowa, \u0141odzi czy Poznania.\n\nKonferencja zawiera\u0142a 5 wyk\u0142ad\u00f3w planarnych, 2 sesje partnerskie, 2 \u015bcie\u017cki tematyczne oraz sesj\u0119 plakatow\u0105. W konkursie referat\u00f3w WMS reprezentowali doktorantka Natalia Czy\u017cewska, doktorantka Marcelina Studzi\u0144ska-Wrona, doktorant Patryk Sitko, a tak\u017ce student Bartosz G\u0142owacki. Referatowi Marceliny Studzi\u0144skiej-Wrony przyznano pierwsze miejsce w ramach \u015bcie\u017cki tematycznej \u201eStatystyka i in\u017cynieria danych\", za\u015b referat Natalii Czy\u017cewskiej zosta\u0142 wyr\u00f3\u017cniony trzecim miejscem w ramach \u015bcie\u017cki tematycznej \u201eZastosowania matematyki w naukach technicznych i przyrodniczych\". Oba referaty o tytu\u0142ach odpowiednio \u201eWykorzystanie algorytm\u00f3w sztucznej inteligencji w wycenie opcji\" i \u201eWykorzystanie oblicze\u0144 r\u00f3wnoleg\u0142ych w rozwi\u0105zywaniu stochastycznych r\u00f3wna\u0144 r\u00f3\u017cniczkowych\" opiera\u0142y si\u0119 na wynikach uzyskanych wsp\u00f3lnie z dr. hab. Paw\u0142em Przyby\u0142owiczem, prof. AGH, dr. Paw\u0142em Morkiszem, doktorantem Tomaszem Bochacikiem, doktorantem Andrzejem Ka\u0142u\u017c\u0105 oraz absolwentem WMS Dawidem Majchrowskim, a kt\u00f3re zaprezentowane r\u00f3wnie\u017c by\u0142y jako poster podczas konferencji NVIDIA's GPU Technology Conference 2020.\n\nWi\u0119cej informacji: \nhttps://www.facebook.com/DwuMIanWarszawa/posts/1153431688504878 \n\nW 29. edycji International Mathematical Competition for University Students (IMC), czyli mi\u0119dzynarodowym konkursie matematycznym dla student\u00f3w uniwersytet\u00f3w, nasi studenci zdobyli czo\u0142owe lokaty i wyr\u00f3\u017cnienia.\n\nWydzia\u0142 Matematyki Stosowanej AGH reprezentowali studenci: Karolina Marek, Bartosz Fober, Piotr \u0141ukasiewicz, Kamil Burkiewicz, Krzysztof Hernik oraz Bartosz G\u0142owacki.\n Bartosz Fober uzyska\u0142 trzeci\u0105 lokat\u0119 w konkursie, natomiast Piotr \u0141ukasiewicz i Krzysztof Hernik otrzymali wyr\u00f3\u017cnienia.\n\nKonkurs zosta\u0142 rozegrany w dniach 1-7 sierpnia w bu\u0142garskim B\u0142agojewgradzie. Jest jednym z najbardziej presti\u017cowych rozgrywek matematycznych dla wy\u017cszych uczelni.\n\nSukces reprezentant\u00f3w Studenckiego Ko\u0142a Matematyk\u00f3w AGH, kt\u00f3rzy znale\u017ali si\u0119 w\u015br\u00f3d nagrodzonych Olimpiady Matematycznej organizowanej przez International University for the Humanities and Development w Ashgabat w Turkmenistanie.\n\nOlimpiada odby\u0142a si\u0119 zdalnie, w dniach 27-30. kwietnia br., a udzia\u0142 w niej wzi\u0119li studenci ze 104 uniwersytet\u00f3w z 42 kraj\u00f3w. Olimpiada podzielona by\u0142a na dwie cz\u0119\u015bci: indywidualn\u0105 oraz dru\u017cynow\u0105. W cz\u0119\u015bci indywidualnej ka\u017cdy uczestnik zbiera\u0142 punkty za zadania na w\u0142asny rachunek, a w cz\u0119\u015bci dru\u017cynowej zesp\u00f3\u0142 razem rozwi\u0105zywa\u0142 zadania.\n\nNasi reprezentanci zdobyli nast\u0119puj\u0105ce nagrody: w kategorii indywidualnej br\u0105zowy medal Third Prize wywalczyli Krzysztof Hernik i Piotr \u0141ukasiewicz, dru\u017cynowo wyr\u00f3\u017cnienie (HM) w \"Team Competition\" (jako jedyna polska dru\u017cyna) otrzymali: Krzysztof Hernik (kapitan), Bartosz Fober, Piotr \u0141ukasiewicz, Patryk Zawadzki.\n\n15 listopada 2021r. w ramach \u015awi\u0119ta Nauk \u015acis\u0142ych w AGH \u2013 Dni prof. Antoniego Hoborskiego odby\u0142a si\u0119 IV edycja Studenckiej Konferencji Nauk \u015acis\u0142ych. Na konkursie referat\u00f3w student\u00f3w i doktorant\u00f3w, WMS reprezentowali studenci: Bartosz G\u0142owacki, Krzysztof Hernik, Daniel Koszarek, oraz doktoranci \u0141ukasz St\u0119pie\u0144 i Micha\u0142 Sobieraj.\n\nWsp\u00f3lna prezentacja \u0141ukasza St\u0119pnia i Micha\u0142a Sobieraja zosta\u0142a nagrodzona drugim miejscem w ramach sesji nauk informatycznych i matematycznych. Nagrodzony referat o tytule \u201eAproksymacja rozwi\u0105za\u0144 stochastycznych r\u00f3wna\u0144 r\u00f3\u017cniczkowych (SDE) z ca\u0142kami wzgl\u0119dem przeliczalnie wymiarowego procesu Wienera oraz punktowej miary Poissona\" opiera\u0142 si\u0119 na wynikach uzyskanych wsp\u00f3lnie z dr. hab. Paw\u0142em Przyby\u0142owiczem, prof. AGH.\n\nDnia 8 pa\u017adziernika 2020 odby\u0142a si\u0119 mi\u0119dzynarodowa konferencja International Conference on Medical Image Computing and Computer Assisted Intervention'2020 Computational Diffusion MRI Workshop, na kt\u00f3rej zosta\u0142y og\u0142oszone wyniki konkursu SuperMUDI Challenge.\n\nW konkursie bra\u0142o udzia\u0142 dw\u00f3ch student\u00f3w WMS (Marcin Baranek, Kamil Bartocha), kt\u00f3rzy w zespole kierowanym przez dra in\u017c. Tomasza Pi\u0119ciaka(LPI, ETSI Telecomunicacion, Universidad de Valladolid, Valladolid, Spain; AGH University of Science and Technology, Krakow, Poland), zaj\u0119li pi\u0105te miejsce w\u015br\u00f3d 15 grup badawczych z ca\u0142ego \u015bwiata.\n\nCelem konkursu by\u0142o opracowanie algorytmu super rozdzielczo\u015bci (interpolacji) na podstawie danych dyfuzji-relaksometrii in vivo m\u00f3zgu. W opracowanym rozwi\u0105zaniu wykorzystano podej\u015bcie parametryczne wraz z metod\u0105 uczenia g\u0142\u0119bokiego. Weryfikacja algorytmu oraz ranking zespo\u0142\u00f3w nast\u0119powa\u0142y na podstawie osi\u0105gni\u0119tej dok\u0142adno\u015bci algorytmu numerycznego.\n\n21 lutego 2019 roku w mie\u015bcie Mohylew na Bia\u0142orusi odby\u0142a si\u0119 dziesi\u0105ta olimpiada matematyczna MathOpen na Uniwersytecie Bia\u0142orusko-Rosyjskim, kt\u00f3rej zwyci\u0119zc\u0105 zosta\u0142 student pi\u0105tego roku matematyki WMS - Tomasz Bochacik. W konkursie poza Tomkiem udzia\u0142 wzi\u0119li \u0141ukasz St\u0119pie\u0144 oraz \u0141ukasz Kaczmarczyk, a ich opiekunem by\u0142 dr Pawe\u0142 Morkisz.\n\nStopka\n\nStudenci\n\nPlany studi\u00f3w\n\nDeklaracja dostepno\u015bci\n\nKontakt\n\n\u00a9 2023 Wydzia\u0142 Matematyki Stosowanej AGH\n Akademia G\u00f3rniczo-Hutnicza im. Stanis\u0142awa Staszica w Krakowie \nKontakt: stronawms@agh.edu.pl \n\nBack", "metadata": {"url": "https://wms.agh.edu.pl/studia/studenci-2-3", "title": " Nagrody i wyr\u00f3\u017cnienia -- WMS AGH ", "depth": 3, "duplicate": false, "content_hash": "b0079507be1935ca828da81dbbb81123", "word_count": 1003, "headings": [{"level": 1, "text": "Nagrody i wyr\u00f3\u017cnienia"}, {"level": 2, "text": "Stopka"}]}}