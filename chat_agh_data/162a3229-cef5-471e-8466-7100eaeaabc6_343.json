{"content": "# Tekst \u017ar\u00f3d\u0142owy strony Jan Feliks Kici\u0144ski \u2013 Historia AGH\n\nURL: https://historia.agh.edu.pl/mediawiki/index.php?title=Jan_Feliks_Kici%C5%84ski&action=edit\nCrawled: 2025-03-19 22:00:21\n\nTekst \u017ar\u00f3d\u0142owy strony Jan Feliks Kici\u0144ski\n\n\u2190 \nJan Feliks Kici\u0144ski\n\nNie masz uprawnie\u0144 do edytowania tej strony z nast\u0119puj\u0105cego powodu:\n\nWykonywanie tej operacji zosta\u0142o ograniczone do u\u017cytkownik\u00f3w w grupie \nU\u017cytkownicy\n.\n\nTekst \u017ar\u00f3d\u0142owy strony mo\u017cna podejrze\u0107 i skopiowa\u0107.\n\n{{Infobox scientist\n|family-name=Kici\u0144ski\n|given-name=Jan Feliks\n|honorific-prefix=Prof. dr hab. in\u017c.\n|image=Jan Kici\u0144ski.jpg\n|birth_date=4 stycznia 1948\n|birth_place=Lisewio Malborskie\n|fields=budowa i eksploatacja maszyn, mechanika, energetyka, odnawialne \u017ar\u00f3d\u0142a energii, diagnostyka, tribologia\n|dhc_year=2023\n|dhc_reason=Za wieloletni\u0105 i intensywn\u0105 wsp\u00f3\u0142prac\u0119 z Akademi\u0105 G\u00f3rniczo-Hutnicz\u0105 im. Stanis\u0142awa Staszica w Krakowie. W szczeg\u00f3lno\u015bci z inicjatywy Profesora Jana Kici\u0144skiego prowadzone by\u0142y wsp\u00f3lnie z Instytutem Maszyn Przep\u0142ywowych PAN prace w zakresie diagnostyki polskich blok\u00f3w energetycznych. W p\u00f3\u017aniejszych latach Profesor Jan Kici\u0144ski inicjowa\u0142 wsp\u00f3lnie z pracownikami Akademii G\u00f3rniczo-Hutniczej badania nad rozwojem Odnawialnych \u0179r\u00f3de\u0142 Energii. Wsp\u00f3lne prace zako\u0144czy\u0142y si\u0119 wieloma wsp\u00f3lnymi publikacjami oraz wdro\u017ceniami.\n}}\nProf. dr hab. in\u017c. '''Jan Feliks Kici\u0144ski''' (1948-) \n\nDyscyplina/specjalno\u015bci: budowa i eksploatacja maszyn, mechanika, energetyka, odnawialne \u017ar\u00f3d\u0142a energii, diagnostyka, dynamika maszyn wirnikowych, tribologia\n\n== Nota biograficzna ==\n\nUrodzi\u0142 si\u0119 4 stycznia 1948 roku w Lisewie Malborskim.\n\nW 1972 roku uko\u0144czy\u0142 studia na Wydziale Budowy Maszyn Politechniki Gda\u0144skiej.\n\nW 1972 roku rozpocz\u0105\u0142 prac\u0119 zawodow\u0105 w IMP PAN w Gda\u0144sku, przechodz\u0105c wszystkie szczeble kariery naukowej od asystenta do profesora. Pe\u0142ni\u0142 przez cztery kadencje funkcj\u0119 Zast\u0119pcy Dyrektora ds. Naukowych, a nast\u0119pnie przez dwie kadencje funkcj\u0119 Dyrektora Instytutu. W IMP PAN pracuje do chwili obecnej, pe\u0142ni\u0105c funkcj\u0119 Kierownika Zak\u0142adu Energetyki Rozproszonej.\n\nW 1979 roku w Instytucie Maszyn Przep\u0142ywowych Polskiej Akademii Nauk w Gda\u0144sku uzyska\u0142 stopie\u0144 doktora nauk technicznych.  \n\nW 1986 roku na podstawie rozprawy \"Wp\u0142yw prehistorii przep\u0142yw\u00f3w w ci\u0105g\u0142ym i skawitowanym filtrze smarnym oraz zapowietrzenia oleju na w\u0142asno\u015bci dynamiczne i statyczne \u0142o\u017cysk \u015blizgowych\", przedstawionej na Wydziale Maszyn G\u00f3rniczych i Hutniczych AGH  uzyska\u0142 stopie\u0144 doktora habilitowanego. \n\nW 1995 roku otrzyma\u0142 tytu\u0142 profesora \n\nW 2013 roku zosta\u0142 cz\u0142onkiem korespondentem PAN. \n\nW 2017 roku otrzyma\u0142 doktorat honoris causa Uniwersytetu Warmi\u0144sko-Mazurskiego w Olsztynie, a w 2023 roku AGH.\n\nPrzez 18 lat by\u0142 tak\u017ce zatrudniony jako nauczyciel akademicki na Uniwersytecie Warmi\u0144sko-Mazurskim w Olsztynie.\n\nJego dzia\u0142alno\u015b\u0107 naukowa koncentrowa\u0142a si\u0119 we wcze\u015bniejszym okresie na dynamice wirnik\u00f3w i nieliniowej teorii drga\u0144, a w ostatnich kilkunastu latach na ekoenergetyce, OZE oraz generacji rozproszonej.\n\nJego najwi\u0119kszym osi\u0105gni\u0119ciem naukowym jest opracowanie nowej, nieliniowej metodologii opisu stanu dynamicznego maszyn energetycznych wraz z narz\u0119dziami informatycznymi dla jej aplikacji w postaci systemu komputerowego MESWIR.\n\nOpublikowa\u0142 16 monografii, ponad 50 artyku\u0142\u00f3w w czasopismach mi\u0119dzynarodowych.\n\nWypromowa\u0142 12 doktor\u00f3w, z czego 3 uzyska\u0142o nagrod\u0119 premiera, a 4 zosta\u0142o wyr\u00f3\u017cnionych przez Rad\u0119 Naukow\u0105 Instytutu.\n\nAktualnie jest Dyrektorem i Kierownikiem Zak\u0142adu Energetyki Rozproszonej w Instytucie Maszyn Przep\u0142ywowych PAN w Gda\u0144sku oraz od 2000 roku na Wydziale Nauk Technicznych Uniwersytetu Warmi\u0144sko-Mazurskiego w Olsztynie.\n\nNajwi\u0119kszym osi\u0105gni\u0119ciem utylitarnym jest opracowanie koncepcji i wdro\u017cenie nowych technologii dla ma\u0142oskalowej i rozproszonej energetyki, w tym zw\u0142aszcza technologii CHP-ORC dla gminnych Autonomicznych Region\u00f3w Energetycznych.\n\nPo\u0142o\u017cy\u0142 du\u017ce zas\u0142ugi w zakresie organizacji i koordynacji du\u017cych inicjatyw naukowo-badawczych i integracji \u015brodowiska naukowego. By\u0142 kierownikiem najwi\u0119kszego w kraju projektu badawczego z zakresu ekoenergetyki \"Budowa Centrum Badawczego PAN - Konwersja Energii i \u0179r\u00f3d\u0142a Odnawialne\". W efekcie powsta\u0142o najwi\u0119ksze i najnowocze\u015bniejsze tego typu centrum w Polsce i jedno z trzech w Europie. By\u0142 te\u017c kierownikiem wysokobud\u017cetowego projektu kluczowego \"Modelowe kompleksy agroenergetyczne\". Projekt ten uzyska\u0142 w 2015 roku najbardziej presti\u017cow\u0105 w dziedzinie ochrony \u015brodowiska \u015bwiatow\u0105 nagrod\u0119 Energy Globe Award (nagroda krajowa za najlepszy projekt w Polsce).\n\nW lipcu 2011 roku powo\u0142any przez Ministra Rolnictwa i Rozwoju wsi Marka Sawickiego, na eksperta rz\u0105dowego do spraw rozwoju odnawialnych \u017ar\u00f3de\u0142 energii na obszarach wiejskich. Jest ekspertem w zakresie Bioenergii w EII Team (ang. EII Team - czyli European Industrial Initiatives). EII Team jest jedn\u0105 z sze\u015bciu Europejskich Inicjatyw Przemys\u0142owych (w obszarze bioenergii, energetyki wiatrowej, energetyki s\u0142onecznej, CCS, Smart Grids oraz sk\u0142adowanie CO2) funkcjonuj\u0105cych w ramach Strategicznego Planu Dzia\u0142a\u0144 dla Technologii Energetycznych (ang. Strategic Energy Technology Plan, w skr\u00f3cie Set Plan).\n\nW latach 2011-2014 by\u0142 cz\u0142onkiem Komitetu Problem\u00f3w Energetyki przy Wydziale Nauk Technicznych PAN.\n\nBy\u0142 g\u0142\u00f3wnym pomys\u0142odawc\u0105 i osob\u0105 kontaktow\u0105 w projekcie \"Centrum Doskona\u0142o\u015bci: Czyste i bezpieczne technologie w energetyce\", finansowanym w ca\u0142o\u015bci przez  UE.\n\nKierowany przez niego, przy wsp\u00f3\u0142pracy z AGH w Krakowie,  projekt w ramach SPO WKP 1.4.4 \"Model zintegrowanego \u015brodowiska zarz\u0105dzania utrzymaniem parku maszynowego\" zosta\u0142 wyr\u00f3\u017cniony przez Ministerstwo Rozwoju Regionalnego \n\nW 2004 roku zosta\u0142 powo\u0142any na stanowisko Dyrektora og\u00f3lnopolskiego Centrum Zaawansowanych Technologii \"RIMAMI\", skupiaj\u0105cego kilka uniwersytet\u00f3w i wybrane zak\u0142ady energetyczne (w tym niekt\u00f3re du\u017ce elektrownie).\n\nW 2006 roku zosta\u0142 powo\u0142any na Koordynatora og\u00f3lnopolskiej Sieci Naukowej EKO-ENERGIA, skupiaj\u0105cej 8 instytut\u00f3w resortowych i PAN maj\u0105cych najwi\u0119ksze do\u015bwiadczenie i dorobek w zakresie energetyki odnawialnej.\n\nW 2007 roku powierzono mu stanowisko Przewodnicz\u0105cego Rady Programowej Ba\u0142tyckiego Klastra Ekoenergetycznego, skupiaj\u0105cego ponad 100 podmiot\u00f3w gospodarczych, samorz\u0105dowych i naukowych. Jest to najwi\u0119kszy klaster tej bran\u017cy w Polsce.\n\nCz\u0142onek Komitetu Narodowego ds. Wsp\u00f3\u0142pracy z Mi\u0119dzynarodowym Instytutem Stosowanej Analizy Systemowej (IIASA) w Laxenburgu przy Prezydium PAN, Zespo\u0142u Interdyscyplinarnego Ministerstwa Nauki i Informatyzacji ds. przygotowania  projektu Programu Operacyjnego \"Nauka, nowoczesne technologie i spo\u0142ecze\u0144stwo informacyjne\", Komitetu Budowy Maszyn PAN, Rady Naukowo-Technicznej GK ENERGA, Rady Programowej kilku czasopism o zasi\u0119gu mi\u0119dzynarodowym (m.in. Tribology) oraz og\u00f3lnopolskim (m.in.  Diagnostyka, Nap\u0119dy i Sterowanie).\n\n==== Odznaczenia i nagrody ====\n\nNagroda Prezesa Rady Ministr\u00f3w I stopnia, Nagroda Naukowa Prezesa PAN, Nagroda Badawcza koncernu Siemens, laureat konkursu o statuetk\u0119 APOLLO i statuetk\u0119 Zielonego Feniksa (za wk\u0142ad w rozw\u00f3j OZE i ekoenergetyki), dwukrotnie Nagroda Sekretarza Naukowego PAN, indywidualna Nagroda Polskiego Towarzystwa Tribologicznego, Nagrody Rektora Politechniki Warszawskiej, indywidualna Nagroda Polskiego Towarzystwa Tribologicznego, Medal Profesora Stefana Ziemby za ca\u0142okszta\u0142t dzia\u0142alno\u015bci naukowej i organizacyjnej zwi\u0105zanej z eksploatacj\u0105 maszyn, Z\u0142oty Laur Uniwersytetu Warmi\u0144sko-Mazurskiego, Laureat Statuetki Zielonego Feniksa za osi\u0105gni\u0119cia naukowe w zakresie ekoenergetyki, Diamenty Forbesa, Gazele Biznesu, Jako\u015b\u0107 Roku 2013\n\n== \u0179r\u00f3d\u0142a do biogramu ==\n\n==== Artyku\u0142y ====\n\n* Kolczy\u0144ska I.: DHC profesora Jana Kici\u0144skiego. ''Biuletyn AGH'' 2023, nr 182, s. 12, [foto]\n\n==== Inne ====\n\n* Biografia - Jan Kici\u0144ski - Instytut Maszyn Przep\u0142ywowych PAN [online] [przegl\u0105dany 19.05.2023]. Dost\u0119pny w: https://www.imp.gda.pl/dyrekcja-instytutu/jan-kicinski/biografia/\n* Jan Kici\u0144ski - Instytut Maszyn Przep\u0142ywowych PAN [online] [przegl\u0105dany 19.05.2023]. Dost\u0119pny w: https://www.imp.gda.pl/jan-kicinski/ \n* Jan Kici\u0144ski \u2013 Wikipedia, wolna encyklopedia [online] [przegl\u0105dany 19.05.2023]. Dost\u0119pny w: https://pl.wikipedia.org/wiki/Jan_Kici%C5%84ski\n* Uchwa\u0142a nr 24/2023 Senatu AGH z dnia 1 marca 2023 r. w sprawie nadania Tytu\u0142u Doktora Honoris Causa AGH Panu Profesorowi Janowi Kici\u0144skiemu (2023-03-01) [online] [przegl\u0105dany 19.05.2023]. Dost\u0119pny w: https://dok.agh.edu.pl/doc.php?id=13848\n* Uroczysto\u015b\u0107 nadania tytu\u0142u DHC prof. Janowi Kici\u0144skiemu [online] [przegl\u0105dany 19.05.2023]. Dost\u0119pny w: https://www.agh.edu.pl/wydarzenia/detail/s/uroczystosc-nadania-tytulu-dhc-prof-prof-janowi-kicinskiemu\n\n{{DEFAULTSORT:Kici\u0144ski, Jan Feliks}}\n\n[[Category:Biogramy]]\n\n'''''<span style=\"color:red;\">stan na dzie\u0144 29.06.2023</span>'''''\n\nSzablon u\u017cyty w tym artykule:\n\nSzablon:Infobox scientist\n (\ntekst \u017ar\u00f3d\u0142owy\n) \nWr\u00f3\u0107 do \nJan Feliks Kici\u0144ski\n.\n\n\u0179r\u00f3d\u0142o: \u201e\nhttp://historia.agh.edu.pl/wiki/Jan_Feliks_Kici\u0144ski\n\u201d", "metadata": {"url": "https://historia.agh.edu.pl/mediawiki/index.php?title=Jan_Feliks_Kici%C5%84ski&action=edit", "title": "Tekst \u017ar\u00f3d\u0142owy strony Jan Feliks Kici\u0144ski \u2013 Historia AGH", "depth": 3, "duplicate": false, "content_hash": "b5eff5a2fd6fc27d86a2028b27adeda7", "word_count": 1051, "headings": [{"level": 1, "text": "Tekst \u017ar\u00f3d\u0142owy strony Jan Feliks Kici\u0144ski"}]}}