{"content": "#  Przedmioty obieralne -- Akademickie Centrum Materia\u0142\u00f3w i Nanotechnologii \n\nURL: https://acmin.agh.edu.pl/edukacja/przedmioty-obieralne\nCrawled: 2025-03-19 21:38:24\n\nPrzejd\u017a do tre\u015bci\n\nPrzejd\u017a do stopki\n\n Przedmioty obieralne \n\nZapraszamy student\u00f3w do skorzystania z naszej oferty dydaktycznej, obejmuj\u0105cej przedmioty obieralne, prowadzone przez badaczy z ACMiN w ramach \nbloku przedmiot\u00f3w innowacyjnych i obcoj\u0119zycznych\n. Dzi\u0119ki temu programowi mo\u017cecie rozwija\u0107 swoje zainteresowania i zdobywa\u0107 nowe umiej\u0119tno\u015bci w dziedzinie \nnanotechnologii\n, dostosowuj\u0105c sw\u00f3j plan nauki do w\u0142asnych preferencji.\n\nOdkrywajcie nowe obszary wiedzy i czerpcie inspiracj\u0119 z naszych zaj\u0119\u0107!\n\nCelem przedmiotu jest zaznajomienie student\u00f3w z tematyk\u0105 nanostruktur nadprzewodz\u0105cych, kt\u00f3re m.in. znalaz\u0142y zastosowanie w poszukiwaniu nowych stan\u00f3w materii, a tak\u017ce pozwoli\u0142y na budow\u0119 pierwszych komputer\u00f3w kwantowych. W trakcie zaj\u0119\u0107 studenci zdob\u0119d\u0105 podstawow\u0105 wiedz\u0119 o fizyce tych uk\u0142ad\u00f3w, metodach ich wytwarzania i elektronicznych w\u0142asno\u015bciach. Studenci b\u0119d\u0105 samodzielnie opracowywali\u00a0\ninteraktywne symulacje\n, kt\u00f3rych wyniki dyskutowane b\u0119d\u0105 w odniesieniu do najnowszych prac badawczych.\n\nProwadz\u0105cy: dr hab. in\u017c. Micha\u0142 Nowak, dr hab. in\u017c. Micha\u0142 Zegrodnik\nLiczba ECTS: 3\nForma zaj\u0119\u0107: \nwyk\u0142ad (15 godz.), \u0107w. laboratoryjne (15 godz.)\nStudia in\u017cynierskie, magisterskie\nSemestr: zimowy\n\nSyllabus przedmiotu\n\nPrzedmiot po\u015bwi\u0119cony jest intensywnie rozwijaj\u0105cej si\u0119 ga\u0142\u0119zi nanotechnologii dotycz\u0105cej mikro- i nanorobotyki. W trakcie kursu zostan\u0105 om\u00f3wione techniki wytwarzania cz\u0119\u015bci do system\u00f3w nanorobotycznych, sposoby nanostrukturyzacji oraz w\u0142a\u015bciwo\u015bci funkcjonalne (optyczne, katalityczne i magnetyczne) materia\u0142\u00f3w wykorzystywanych do ich zasilania i sterowania. Porsuszone zostan\u0105 tak\u017ce zagadnienia dotycz\u0105ce akytwnej materii, uk\u0142adu nanocz\u0105stek odzia\u0142ywuj\u0105cych ze sob\u0105 wzajemnie i\u00a0 z otoczeniem.\n\nKurs prowadzony jest z wykorzystaniem metodologii zadawania pyta\u0144 \"\nwhow\".\n\nProwadz\u0105cy: dr in\u017c. Aleksandra Szkudlarek\nLiczba ECTS: 3\nForma zaj\u0119\u0107: \nwyk\u0142ad (15 godz.), \u0107w. audytoryjne (15 godz.)\nStudia in\u017cynierskie, magisterskie\nSemestr: letni\n\nSyllabus przedmiotu\n\nKurs b\u0119dzie z\u0142o\u017cony z trzech cz\u0119\u015bci: pierwsza cz\u0119\u015b\u0107 obejmuje podstawowe wiadomo\u015bci z zakresu elektroniki klasycznej, druga cz\u0119\u015b\u0107 jest po\u015bwi\u0119cona podstaw\u0105 nanoelektroniki molekularnej. Studenci poznaj\u0105 podstawy teorii pasmowej cia\u0142a sta\u0142ego oraz fizykochemii p\u00f3\u0142przewodnik\u00f3w. Na zaj\u0119ciach zostan\u0105 zaprezentowane metody syntezy prekursor\u00f3w molekularnych u\u017cywanych w nanoelektronice molekularnej oraz ich w\u0142a\u015bciwo\u015bci fizykochemiczne w tym struktura elektronowa. W ostatniej cz\u0119\u015bci kursu om\u00f3wione zostan\u0105 techniki wytwarzania oraz badania w\u0142a\u015bciwo\u015bci prototyp\u00f3w urz\u0105dze\u0144 nanoelektronicznych.\n\nProwadz\u0105cy: prof. dr hab. Konrad Szaci\u0142owski\nLiczba ECTS: 2\nForma zaj\u0119\u0107: wyk\u0142ad (15 godz.)\nStudia magisterskie\nSemestr: letni\n\nSyllabus przedmiotu\n\nZaj\u0119cia b\u0119d\u0105 po\u0142\u0105czeniem \u0107wicze\u0144 audytoryjnych oraz laboratoryjnych zaj\u0119\u0107 praktycznych w pracowni komputerowej z wykorzystaniem klastra obliczeniowego. Nacisk k\u0142adziony b\u0119dzie na analiz\u0119 podstawowych efekt\u00f3w obserwowanych eksperymentalnie w nanostrukturach oraz ich modelowanie numeryczne. Wybrane przyk\u0142ady b\u0119d\u0105 stanowi\u0142y projekty obliczeniowe realizowane przez student\u00f3w z wykorzystaniem biblioteki\u00a0\nKWANT\n.Omawiane zagadnienia obejmuj\u0105: kwantowy efekt rozmiarowy (dwuwymiarowy gaz elektronowy, kropki kwantowe, druty kwantowe); opis transportu elektronowego przez nanostruktury (transport balistyczny, formu\u0142a Landauera, model Tsu-Esakiego, kwantowy kontakt punktowy); transport elektronowy w obecno\u015bci pola magnetycznego (poziomy Landaua, kwantowy efekt Halla, pier\u015bcienie kwantowe, efekt Aharonova Bohma). Przyk\u0142adowy projekt realizowany w ramach zaj\u0119\u0107 zaprezentowany jest\u00a0\ntutaj\n.\n\nProwadz\u0105cy: dr hab. Andrzej Biborski, dr hab. in\u017c. Micha\u0142 Zegrodnik\nLiczba ECTS: 4\nForma zaj\u0119\u0107: warsztatowe (30 godz.)\nStudia in\u017cynierskie, magisterskie\nSemestr: letni\n\nSyllabus przedmiotu\n\nKurs jest wprowadzeniem dla przysz\u0142ych in\u017cynier\u00f3w i naukowc\u00f3w do \u015bwiata unikalnych w\u0142a\u015bciwo\u015bci fizyko-chemicznych materia\u0142\u00f3w o zredukowanej wymiarowo\u015bci. W ramach wyk\u0142adu studenci zapoznaj\u0105 si\u0119 z podstawowymi poj\u0119ciami z zakresu nanotechnologii oraz w\u0142a\u015bciwo\u015bciowo\u015bci funkcjonalnych materia\u0142\u00f3w. Bazuj\u0105c na przegl\u0105dzie literatury naukowej ostatnich lat zapoznaj\u0105 si\u0119 z najnowszymi osi\u0105gni\u0119ciami w zakresie wytwarzania i wykorzystania nanomateria\u0142\u00f3w funkcjonalnych (nanocz\u0105stek, nanodrut\u00f3w, nanowarstw, heterostruktur), metodami obr\u00f3bki i formowania materia\u0142\u00f3w w nanoskali (nanolitografia, depozycja) oraz technikami badania w\u0142a\u015bciwo\u015bci nanomateria\u0142\u00f3w (metody mikroskopowe, metody dyfrakcyjne, metody spektroskopowe, metody badania w\u0142a\u015bciwo\u015bci funkcjonalnych). W ramach zaj\u0119\u0107 warsztatowych studenci b\u0119d\u0105 asystowa\u0107 w ma\u0142ych grupach pracownikom badawczym ACMiN AGH w modelowaniu, wytwarzaniu i charakteryzowaniu wybranych nanomateria\u0142\u00f3w funkcjonalnych (warstw, nanokompozyt\u00f3w, nanocz\u0105stek i/lub nanostruktur).\n\nProwadz\u0105cy: dr hab. in\u017c. Angelika, Kmita, dr in\u017c. Aleksandra Szkudlarek, dr hab. in\u017c. Marcin Sikora\nLiczba ECTS: 4\nForma zaj\u0119\u0107: wyk\u0142ad (15 godz.), zaj. warsztatowe (15 godz.)\nStudia in\u017cynierskie, magisterskie\nSemestr: letni\n\nSyllabus przedmiotu\n\nStopka\n\nDla pracownik\u00f3w AGH\n\nBiblioteka G\u0142\u00f3wna AGH\n\nUczelnia badawcza IDUB AGH\n\nCentrum Obs\u0142ugi Projekt\u00f3w e-COP AGH\n\n \u00a9 2024 Akademickie Centrum Materia\u0142\u00f3w i Nanotechnologii\n Akademia G\u00f3rniczo-Hutnicza im. Stanis\u0142awa Staszica w Krakowie\n\nBack", "metadata": {"url": "https://acmin.agh.edu.pl/edukacja/przedmioty-obieralne", "title": " Przedmioty obieralne -- Akademickie Centrum Materia\u0142\u00f3w i Nanotechnologii ", "depth": 3, "duplicate": false, "content_hash": "c785249ad65bc5561d02c56af6e45d4b", "word_count": 623, "headings": [{"level": 1, "text": "Przedmioty obieralne"}, {"level": 2, "text": "Stopka"}]}}