{"content": "#  Wsp\u00f3\u0142praca i popularyzacja -- WMS AGH \n\nURL: https://wms.agh.edu.pl/wspolpraca-i-popularyczacja\nCrawled: 2025-03-19 21:36:56\n\nPrzejd\u017a do tre\u015bci\n\nPrzejd\u017a do stopki\n\n Wsp\u00f3\u0142praca i popularyzacja \n\n\u201eObecnie opinia publiczna sk\u0142onna jest ju\u017c widzie\u0107 w matematyku pe\u0142nowarto\u015bciowego cz\u0142onka spo\u0142eczno\u015bci, a nie - jak dawniej - brodatego odludka z upodobaniami oddaj\u0105cego si\u0119 swym ob\u0142\u0119dnym rozmy\u015blaniom i obliczeniom\u201d.\n\nTak o matematykach pisali R. Hooke oraz D. Shaffer w ksi\u0105\u017cce \u201eModele matematyczne a rzeczywisto\u015b\u0107\", kt\u00f3ra na polskim rynku wydawniczym pojawi\u0142a si\u0119 w 1969 roku.\n\nJak dzi\u015b, ponad 50 lat od czasu ukazania si\u0119 \u201eModeli...\", postrzegane s\u0105 osoby zawodowo zajmuj\u0105ce si\u0119 matematyk\u0105? Nad czym pracuj\u0105? Jaka jest ta wsp\u00f3\u0142czesna matematyka? Na czym w og\u00f3le polega \"uprawianie\" matematyki? Te i tym podobne pytania zadaj\u0105 sobie mi\u0119dzy innymi m\u0142odzi ludzie, kt\u00f3rzy planuj\u0105c swoj\u0105 przysz\u0142o\u015b\u0107 rozwa\u017caj\u0105 podj\u0119cie studi\u00f3w matematycznych. To przede wszystkim dla nich oraz dla os\u00f3b, kt\u00f3re dostrzegaj\u0105 w matematyce co\u015b intryguj\u0105cego, w kalendarzu Wydzia\u0142u Matematyki Stosowanej AGH zapisanych jest wiele cyklicznych wydarze\u0144, kt\u00f3rych celem jest popularyzacja matematyki jako nauki oraz przedstawienie jej jako atrakcyjnego kierunku studi\u00f3w.\n\nWydzia\u0142 Matematyki Stosowanej ca\u0142y czas dostosowuje profil absolwenta do potrzeb i oczekiwa\u0144 rynku pracy.\n\nWydzia\u0142 Matematyki Stosowanej posiada bogat\u0105 ofert\u0119 badawcz\u0105 i edukacyjn\u0105 z zakresu matematyki dyskretnej, optymalizacji, uk\u0142ad\u00f3w dynamicznych, metod probabilistycznych i stochastycznych, statystyki, matematyki finansowej i ubezpieczeniowej.\n\nJednym z miernik\u00f3w jako\u015bci oferty Wydzia\u0142 Matematyki Stosowanej jest droga zawodowa absolwenta, \u015bcie\u017cka jego rozwoju w firmie i projekty, jakimi si\u0119 zajmuje.\n\nDzie\u0144 Otwarty AGH to czas, w kt\u00f3rym wszystkie wydzia\u0142y AGH otwieraj\u0105 swoje podwoje i zapraszaj\u0105 do zapoznania si\u0119 z ich bardzo bogat\u0105 ofert\u0105 dydaktyczn\u0105. W ramach Dnia Otwartego na Wydziale Matematyki Stosowanej przygotowywanych jest zawsze wiele atrakcji.\n Kandydaci na studia maj\u0105 mo\u017cliwo\u015b\u0107 spotka\u0107 si\u0119 i porozmawia\u0107 ze studentami oraz pracownikami Wydzia\u0142u, uczestnicz\u0105 w wyk\u0142adach popularnonaukowych oraz innych wydarzeniach ukazuj\u0105cych mniej znane oblicza matematyki. Od wielu lat impreza ta cieszy si\u0119 bardzo du\u017cym zainteresowaniem w\u015br\u00f3d os\u00f3b planuj\u0105cych podj\u0105\u0107 studia na kierunku matematyka prowadzonym przez Wydzia\u0142 Matematyki Stosowanej AGH.\n\nOrganizatorzy z ramienia Wydzia\u0142u:\n dr Anna Bahyrycz (\nbahyrycz(at)agh.edu.pl \n),\n dr Micha\u0142 G\u00f3ra (\ngora(at)agh.edu.pl\n)\nTermin: \npi\u0105tek (zazwyczaj II po\u0142owa marca lub I po\u0142owa kwietnia)\nStrona www:\n\nPi\u0105tkowy Wiecz\u00f3r Nauk \u015acis\u0142ych w Akademii G\u00f3rniczo-Hutniczej to wydarzenie, kt\u00f3re odbywa si\u0119 z okazji \u015awiatowego Dnia Liczby Pi. Jest ono skierowane przede wszystkim do uczni\u00f3w starszych klas szk\u00f3\u0142 podstawowych, a jego celem jest edukacja przez zabaw\u0119 oraz pokazanie, \u017ce w naukach \u015bcis\u0142ych ka\u017cdy mo\u017ce znale\u017a\u0107 co\u015b interesuj\u0105cego.\n Pi\u0105tkowy Wiecz\u00f3r Nauk \u015acis\u0142ych rozpoczyna si\u0119 kr\u00f3tkim wyk\u0142adem przedstawiaj\u0105cym ciekawe zagadnienie z matematyki, fizyki lub chemii. Na uczestnik\u00f3w czekaj\u0105 mini-warsztaty, pokazy, do\u015bwiadczenia, zagadki i zadania przygotowane przez pracownik\u00f3w i student\u00f3w AGH. W organizacj\u0119 wydarzenia w\u0142\u0105czaj\u0105 si\u0119 wydzia\u0142y AGH najmocniej powi\u0105zane z naukami podstawowymi - matematyk\u0105, fizyka i chemi\u0105. Kr\u00f3low\u0105 nauk reprezentuje Wydzia\u0142 Matematyki Stosowanej, fizyk\u0119 reprezentuje Wydzia\u0142 Fizyki i Informatyki Stosowanej, chemi\u0119 Wydzia\u0142 In\u017cynierii Materia\u0142owej i Ceramiki oraz Wydzia\u0142 Energetyki i Paliw. W przygotowanie tego wydarzenia anga\u017cuj\u0105 si\u0119 r\u00f3wnie\u017c Fundacja dla AGH i Fundacja im. Profesora Kazimierza Bartla.\n\nOrganizator z ramienia Wydzia\u0142u:\n dr Tomasz Zabawa (\nzabawa(at)agh.edu.pl\n)\nTermin:\n pi\u0105tkowy wiecz\u00f3r przypadaj\u0105cy w okolicach 14 marca; organizacja tego wydarzenia zosta\u0142a\n zawieszona od 2020 roku z powodu pandemii COVID-19.\nStrona www:\u00a0\nwww.pwns.agh.edu.pl\n\nKonkurs \u201eZobaczy\u0107 Matematyk\u0119\" jest corocznym wydarzeniem na AGH adresowanym do uczni\u00f3w szk\u00f3\u0142 ponadpodstawowych, kt\u00f3rego celem jest propagowanie matematyki za pomoc\u0105 szeroko dost\u0119pnych metod komputerowych, takich jak przegl\u0105darki internetowe i oprogramowanie niekomercyjne (wersja klasyczna konkursu), a tak\u017ce prac plastycznych w dowolnej trwa\u0142ej technice plastycznej (wersja artystyczna konkursu).\n Konkurs ma zasi\u0119g og\u00f3lnopolski, w jego jury zasiadaj\u0105 przedstawiciele pi\u0119ciu uczelni wy\u017cszych: Akademii G\u00f3rniczo-Hutniczej, Akademii Sztuk Pi\u0119knych w Krakowie, Uniwersytetu Ekonomicznego w Krakowie, Uniwersytetu Jagiello\u0144skiego oraz Uniwersytetu Warszawskiego.\n\nOrganizatorzy z ramienia Wydzia\u0142u:\n dr Witold Majdak (\nmajdak(at)agh.edu.pl\n) - przewodnicz\u0105cy,\n dr Pawe\u0142 Morkisz (\nmorkiszp@agh.edu.pl\n) - zast\u0119pca przewodnicz\u0105cego\nTermin:\n od pocz\u0105tku do zako\u0144czenia danego roku akademickiego\nStrona www:\u00a0\nwww.zobaczycmatematyke.agh.edu.pl\n\nFestiwal Nauki i Sztuki w Krakowie jest \u015bwi\u0119tem nauki i sztuki organizowanym wsp\u00f3lnie przez krakowskie szko\u0142y wy\u017csze i krakowskie instytucje naukowe. W czasie Festiwalu organizatorzy zapraszaj\u0105 w swoje progi oraz na krakowski Rynek G\u0142\u00f3wny, gdzie odbywaj\u0105 si\u0119 g\u0142\u00f3wne wydarzenia festiwalowe.\n\nR\u00f3wnie\u017c Wydzia\u0142 Matematyki Stosowanej AGH anga\u017cuje si\u0119 w organizacj\u0119 tego Festiwalu. Jego pracownicy oraz studenci kierunku matematyka prezentuj\u0105 na Rynku mini-warsztaty, pokazy i ciekawe wyzwania dla uczestnik\u00f3w Festiwalu.\n\nOrganizator z ramienia Wydzia\u0142u: \n dr Tomasz Zabawa (\nzabawa(at)agh.edu.pl\n)\nTermin:\n organizacja tego wydarzenia zosta\u0142a zawieszona od 2020 roku z powodu pandemii COVID-19.\nStrona www:\u00a0\nhttps://fnis.krakow.pl\n\nStopka\n\nStudenci\n\nPlany studi\u00f3w\n\nDeklaracja dostepno\u015bci\n\nKontakt\n\n\u00a9 2023 Wydzia\u0142 Matematyki Stosowanej AGH\n Akademia G\u00f3rniczo-Hutnicza im. Stanis\u0142awa Staszica w Krakowie \nKontakt: stronawms@agh.edu.pl \n\nBack", "metadata": {"url": "https://wms.agh.edu.pl/wspolpraca-i-popularyczacja", "title": " Wsp\u00f3\u0142praca i popularyzacja -- WMS AGH ", "depth": 3, "duplicate": false, "content_hash": "4565ed320518d2f8fc6f1c028b814985", "word_count": 720, "headings": [{"level": 1, "text": "Wsp\u00f3\u0142praca i popularyzacja"}, {"level": 2, "text": "Stopka"}]}}