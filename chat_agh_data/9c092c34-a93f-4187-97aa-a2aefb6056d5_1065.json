{"content": "# Artur Antoni Marsza\u0142ek \u2013 Historia AGH\n\nURL: https://historia.agh.edu.pl/wiki/Artur_Antoni_Marsza%C5%82ek\nCrawled: 2025-03-19 21:10:22\n\nArtur Antoni Marsza\u0142ek\n\nZ Historia AGH\n\nArtur Antoni Marsza\u0142ek\n\nNazwisko\n\nMarsza\u0142ek\n\nImi\u0119 / imiona\n\nArtur\n\nTytu\u0142y honorowe AGH\n\nKonsul Honorowy AGH\n\nData urodzenia\n\n15 czerwca 1951\n\nMiejsce urodzenia\n\nBedford\n\nArtur Antoni Marsza\u0142ek\n (1951-)\n\nNota biograficzna\n\nUrodzi\u0142 si\u0119 15 czerwca 1951 roku w Bedford w Anglii w rodzinie polskich emigrant\u00f3w wojennych.\n\nUko\u0144czy\u0142 studia w zakresie geologii i chemii na Uniwersytecie w Birmingham.\n\nW okresie swojej 35-letniej kariery zawodowej pe\u0142ni\u0142 szereg odpowiedzialnych funkcji w firmach naftowych w r\u00f3\u017cnych cz\u0119\u015bciach \u015bwiata: w Europie, w Ameryce P\u00f3\u0142nocnej i Po\u0142udniowej oraz na Dalekim Wschodzie.\nJest uznanym autorytetem w zakresie techniki i technologii wykonywania otwor\u00f3w kierunkowych. Szczeg\u00f3lne zas\u0142ugi posiada w tworzeniu strategii rozwoju rynk\u00f3w regionalnych dla Firmy Schlumberger, zaanga\u017cowanej w poszukiwania i wydobycie w\u0119glowodor\u00f3w, a tak\u017ce w organizacji i prowadzeniu trening\u00f3w dla podnoszenia kwalifikacji zawodowych personelu technicznego i ekonomicznego firm \u015bwiadcz\u0105cych us\u0142ugi serwisowe przy poszukiwaniu surowc\u00f3w energetycznych.\n\nWsp\u00f3\u0142pracowa\u0142 z AGH w zakresie podnoszenia poziomu bada\u0144 i dydaktyki poprzez nieodp\u0142atne udost\u0119pnianie przez Firm\u0119 Schlumberger oprogramowania komputerowego wykorzystywanego w geologii, geofizyce, wiertnictwie i in\u017cynierii z\u0142o\u017cowej. Wspomaga\u0142 ponadto organizacj\u0119 dodatkowych praktycznych szkole\u0144 dla pracownik\u00f3w i student\u00f3w AGH.\n\n4 marca 2009 roku otrzyma\u0142 tytu\u0142 Konsula Honorowego AGH (Uchwa\u0142\u0105 nr 32/2009 Senatu AGH z dnia 4 marca 2009 r). Zosta\u0142 uhonorowany za nawi\u0105zanie i ustawiczne rozwijanie wsp\u00f3\u0142pracy mi\u0119dzy firm\u0105 Schlumberger i Akademi\u0105 G\u00f3rniczo-Hutnicz\u0105 w Krakowie, wspomaganie poziomu bada\u0144 naukowych i dydaktyki oraz donacj\u0119 - najbardziej kompleksowego w skali \u015bwiatowej - oprogramowania komputerowego z zakresu geologii, geofizyki, wiertnictwa i in\u017cynierii z\u0142o\u017cowej.\n\n\u0179r\u00f3d\u0142a do biogramu\n\nArtyku\u0142y\n\n[\nProtok\u00f3\u0142 z Posiedzenia Senatu AGH\n... 04.03.2009], s. 1, 13-14, 46\n\nInne\n\nARTUR ANTONI MARSZALEK - LONDON - VICE PRESIDENT  [online] [przegl\u0105dany 6.01.2022]. Dost\u0119pny w: \nhttp://www.checkcompany.co.uk/director/62095/ARTUR-ANTONI-MARSZALEK\n\nstan na dzie\u0144 09.01.2018\n\n\u0179r\u00f3d\u0142o: \u201e\nhttp://historia.agh.edu.pl/mediawiki/index.php?title=Artur_Antoni_Marsza\u0142ek&oldid=84106\n\u201d\n\nKategoria\n: \nBiogramy", "metadata": {"url": "https://historia.agh.edu.pl/wiki/Artur_Antoni_Marsza%C5%82ek", "title": "Artur Antoni Marsza\u0142ek \u2013 Historia AGH", "depth": 2, "duplicate": false, "content_hash": "ad2b52caa68cdecdcfb529429e3c5d5d", "word_count": 281, "headings": [{"level": 1, "text": "Artur Antoni Marsza\u0142ek"}, {"level": 2, "text": "Nota biograficzna"}, {"level": 2, "text": "\u0179r\u00f3d\u0142a do biogramu"}, {"level": 4, "text": "Artyku\u0142y"}, {"level": 2, "text": "Inne"}]}}