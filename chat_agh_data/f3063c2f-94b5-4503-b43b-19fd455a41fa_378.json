{"content": "#  Bibliometria -- Biblioteka G\u0142\u00f3wna AGH \n\nURL: https://bg.agh.edu.pl/nauka/bibliometria\nCrawled: 2025-03-19 22:38:50\n\nPrzejd\u017a do tre\u015bci\n\nPrzejd\u017a do stopki\n\n Bibliometria \n\nBibliometria\n wywodzi si\u0119 z bada\u0144 naukometrycznych i jest to zbi\u00f3r metod matematycznych i statystycznych stosowanych do analizy pi\u015bmiennictwa naukowego.\n\nDefinicja bibliometrii zosta\u0142a po raz pierwszy sformu\u0142owana ju\u017c w 1969 r. przez Alana Pritcharda jako \u201ezastosowanie matematycznych i statystycznych metod do ksi\u0105\u017cek i innych \u015brodk\u00f3w komunikacji\u201d.\u00a0\n\nWska\u017aniki bibliometryczne to m.in. liczba cytowa\u0144, Indeks Hirscha, \nImpact Factor\n, sumaryczny \nImpact Factor\n, \nCiteScore\n.\u00a0\n\nCytowanie\n to przywo\u0142anie innej publikacji w tek\u015bcie pracy naukowej. Podawana liczba cytowa\u0144 mo\u017ce odnosi\u0107 si\u0119 do pojedynczej publikacji, ca\u0142ego dorobku autora, czasopisma czy te\u017c dorobku publikacyjnego jednostki naukowej, np. wydzia\u0142u, uczelni czy zak\u0142adu.\n\nObecnie najwa\u017cniejsze bazy notuj\u0105ce cytowania to:\n\nWeb of Science - instrukcja tworzenia raport\u00f3w cytowa\u0144 i indeks Hirscha\n\nIndeks Hirscha mierzy osi\u0105gni\u0119cia naukowe z uwzgl\u0119dnieniem liczby publikacji i liczby cytowa\u0144. Indeks h to liczba publikacji naukowych, kt\u00f3re uzyska\u0142y liczb\u0119 cytowa\u0144 r\u00f3wn\u0105 lub wi\u0119ksz\u0105 od h. Na przyk\u0142ad, je\u015bli w\u015br\u00f3d publikacji autora znajduje si\u0119 10 prac, z kt\u00f3rych ka\u017cda by\u0142a cytowana co najmniej 10 razy, to indeks h autora = 10. Tworzy si\u0119 go wi\u0119c szereguj\u0105c publikacje wed\u0142ug liczby cytowa\u0144 i wybieraj\u0105c pozycj\u0119, dla kt\u00f3rej liczba cytowa\u0144 jest wi\u0119ksza b\u0105d\u017a r\u00f3wna liczbie porz\u0105dkowej.\n\nIndeks Hirscha sprawdzisz w bazach:\n\nTo wska\u017anik wyliczany na podstawie danych z \nWeb of Science\n dla czasopism rejestrowanych w bazie \nJournal Citation Reports\n (JCR). \nImpact Factor\n za dany rok jest to stosunek liczby cytowa\u0144 uzyskanych przez czasopismo w danym roku dla artyku\u0142\u00f3w opublikowanych w ci\u0105gu dw\u00f3ch poprzednich lat do liczby tych artyku\u0142\u00f3w.\n\nPrzyk\u0142adowo, IF za 2022 r. zosta\u0142 wyliczony wed\u0142ug wzoru:\n\nD = B/C\u00a0\n\nA - wszystkie cytowania, jakie czasopismo uzyska\u0142o w 2022 r.\n\nB - cytowania uzyskane w 2022 r. dla artyku\u0142\u00f3w, kt\u00f3re zosta\u0142y opublikowane w czasopi\u015bmie w 2020 i 2021 r. (jest to podzbi\u00f3r A)\n\nC - liczba artyku\u0142\u00f3w opublikowanych w czasopi\u015bmie w 2020 i 2021 r.\n\nD - \nImpact Factor\n czasopisma za 2022 r.\n\nWarto\u015bci IF dla czasopism publikowane s\u0105 w bazie \nJournal Citation Reports\n na prze\u0142omie czerwca i lipca ka\u017cdego roku.\n\nIF nie jest wska\u017anikiem znormalizowanym, dlatego powinno si\u0119 go wykorzystywa\u0107 do por\u00f3wnywania czasopism w obr\u0119bie jednej dyscypliny. Pomaga oceni\u0107 znaczenie czasopisma w zestawieniu z innymi z tej samej dziedziny.\u00a0\n\nWi\u0119cej na temat Impact Factor na stronie wydawcy\n\nMaster Journal List\n to wykaz czasopism rejestrowanych w bazach na platformie \nWeb of Science\n\nSumaryczny \nImpact Factor\n stanowi sum\u0119 warto\u015bci IF czasopism, w kt\u00f3rych autor opublikowa\u0142 artyku\u0142y naukowe. Oblicza si\u0119 go uwzgl\u0119dniaj\u0105c artyku\u0142y danego autora publikowane w czasopismach posiadaj\u0105cych wsp\u00f3\u0142czynnik IF wed\u0142ug nast\u0119puj\u0105cego wzoru:\n\nSIF = Ax(n) * IFx(n) + Ay(n) * IFy(n) + Ay(m) * IFy(m) + \u2026\n\nSIF - Sumaryczny \nImpact Factor\n autora\n n, m - rok publikacji artyku\u0142u autora / rok, dla kt\u00f3rego obliczono IF czasopisma\n Ax - liczba artyku\u0142\u00f3w autora opublikowanych w czasopi\u015bmie x w danym roku\n Ay - liczba artyku\u0142\u00f3w autora opublikowanych w czasopi\u015bmie y w danym roku\n IFx - IF czasopisma x obliczony dla danego roku\n IFy - IF czasopisma y obliczony dla danego roku.\n\nBierzemy pod uwag\u0119 IF zgodny z rokiem publikacji.\n\nWska\u017anik cytowalno\u015bci wyliczany na podstawie danych z bazy \nScopus\n. Przy obliczeniu \nCiteScore\n brane s\u0105 pod uwag\u0119 cytowania i publikacje z okresu czterech lat. \nCiteScore\n za dany rok obliczany jest poprzez podzielenie liczby cytowa\u0144 publikacji z ostatnich czterech lat (w tym tak\u017ce roku, dla kt\u00f3rego jest obliczany) przez liczb\u0119 tych publikacji. \nCiteScore\n nie jest wska\u017anikiem normalizowanym, dlatego powinno si\u0119 go wykorzystywa\u0107 jedynie do por\u00f3wnywania czasopism w obr\u0119bie jednej dyscypliny.\n\nCo roku firmy \nClarivate Analytics\n i Elsevier publikuj\u0105 rankingi naukowc\u00f3w w oparciu o cytowania z baz \nWeb of Science\n i \nScopus\n:\n\nHighly Cited Researchers 2024\n\nUpdated science-wide author databases of standardized citation indicators\u00a0\n\nStopka\n\nBiblioteka G\u0142\u00f3wna AGH wdra\u017ca system biblioteczny ALMA\nDofinansowano ze \u015brodk\u00f3w Ministra Kultury i Dziedzictwa Narodowego w ramach realizacji Narodowego Programu Rozwoju Czytelnictwa 2.0 na lata 2021\u20132025. \n\nBiblioteka G\u0142\u00f3wna Akademii G\u00f3rniczo-Hutniczej\nim. Stanis\u0142awa Staszica w Krakowie\nal. Mickiewicza 30, 30-059 Krak\u00f3w, pawilon U-1\ntel. +48 12 617 32 08\ne-mail: bgagh@bg.agh.edu.pl\n\nDost\u0119pno\u015b\u0107\nOchrona danych osobowych\nIntranet BG\nNewsletter BGinfo\nMapa strony\n\nFanpage BG AGH w serwisie Facebook\">\nFanpage AGH w serwisie Linkedin\">\nFanpage AGH w serwisie Instagram\">\nKana\u0142 BG AGH w serwisie YouTube\">\n\nBack", "metadata": {"url": "https://bg.agh.edu.pl/nauka/bibliometria", "title": " Bibliometria -- Biblioteka G\u0142\u00f3wna AGH ", "depth": 3, "duplicate": false, "content_hash": "a7c8d5eef57cd5b9e5f1596d341cf8ce", "word_count": 681, "headings": [{"level": 1, "text": "Bibliometria"}, {"level": 2, "text": "Stopka"}]}}