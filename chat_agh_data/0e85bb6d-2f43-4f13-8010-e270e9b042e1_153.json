{"content": "#  Bezpiecze\u0144stwo i higiena pracy -- Studia podyplomowe \n\nURL: https://podyplomowe.agh.edu.pl/oferta-studiow-podyplomowych/bezpieczenstwo-i-higiena-pracy\nCrawled: 2025-03-19 21:16:25\n\nPrzejd\u017a do tre\u015bci\n\nPrzejd\u017a do stopki\n\n Bezpiecze\u0144stwo i higiena pracy \n\nOrganizator studi\u00f3w\n\nWydzia\u0142 In\u017cynierii L\u0105dowej i Gospodarki Zasobami\n Katedra In\u017cynierii G\u00f3rniczej i Bezpiecze\u0144stwa Pracy\n al. Mickiewicza 30, 30-059 Krak\u00f3w\n pawilon A-4, pok\u00f3j 12, parter\n\nStudia skierowane s\u0105 do absolwent\u00f3w szk\u00f3\u0142 wy\u017cszych wszystkich kierunk\u00f3w, rodzaj\u00f3w i stopni, kt\u00f3rzy chc\u0105 zdoby\u0107 lub poszerzy\u0107 wiedz\u0119 z zakresu bezpiecze\u0144stwa i higieny pracy. Adresatem studi\u00f3w s\u0105 zar\u00f3wno osoby pracuj\u0105ce w s\u0142u\u017cbie bhp, jak i osoby spoza bran\u017cy, chc\u0105ce uzyska\u0107 now\u0105 specjalno\u015b\u0107 zawodow\u0105.\n\nStudia trwaj\u0105 dwa semestry i obejmuj\u0105 220 godz. zaj\u0119\u0107 dydaktycznych, realizowanych w formie wyk\u0142ad\u00f3w, \u0107wicze\u0144 i seminari\u00f3w. Program studi\u00f3w umo\u017cliwia uzyskanie 45 punkt\u00f3w ECTS. Semestr pierwszy po\u015bwi\u0119cony jest kompleksowemu om\u00f3wieniu zagadnie\u0144 bezpiecze\u0144stwa i higieny pracy. Semestr drugi obejmuje szczeg\u00f3\u0142ow\u0105 problematyk\u0119 zagro\u017ce\u0144 oraz dzia\u0142a\u0144 profilaktycznych na stanowiskach pracy.\n\nZaj\u0119cia na studiach prowadzone s\u0105 przez uznanych specjalist\u00f3w z zakresu bezpiecze\u0144stwa i ochrony pracy, m.in. nauczycieli Akademii G\u00f3rniczo-Hutniczej, pracownik\u00f3w Pa\u0144stwowej Inspekcji Pracy, Pa\u0144stwowej Inspekcji Sanitarnej, Collegium Medicum UJ, Pa\u0144stwowej Stra\u017cy Po\u017carnej, Wy\u017cszego Urz\u0119du G\u00f3rniczego i Centralnej Stacji Ratownictwa G\u00f3rniczego.\n\nLink do Sylabusa\n\nZakres kszta\u0142cenia studi\u00f3w obejmuje zagadnienia z dziedziny m.in. prawa i ochrony pracy, ergonomii w projektowaniu stanowisk roboczych, zagro\u017ce\u0144 ze strony \u015brodowiska materialnego, wypadk\u00f3w i chor\u00f3b zawodowych, metodyki oceny ryzyka zawodowego, system\u00f3w zarz\u0105dzania bezpiecze\u0144stwem i higien\u0105 pracy oraz doskonalenia pedagogicznego.\n\nUczestnicy studi\u00f3w przechodz\u0105 \u00a0szkolenie potwierdzone za\u015bwiadczeniem w zakresie udzielania pierwszej pomocy przedlekarskiej w stanach zagro\u017cenia \u017cycia oraz nabywaj\u0105 kompetencje do prowadzenia audyt\u00f3w i szkole\u0144 w zakresie bhp.\n\nUko\u0144czenie studi\u00f3w, potwierdzone \u015bwiadectwem Akademii G\u00f3rniczo-Hutniczej, wystawionym zgodnie z wymogami Ministerstwa Edukacji i Nauki, daje uprawnienia do wykonywania zawodu zwi\u0105zanego z bezpiecze\u0144stwem i higien\u0105 pracy oraz zajmowania stanowisk kierowniczych w s\u0142u\u017cbach bhp zgodnie z Rozporz\u0105dzeniami Rady Ministr\u00f3w w sprawie s\u0142u\u017cby bhp z dnia 2 listopada 2004 r.\n\nAbsolwenci studi\u00f3w s\u0105 przygotowani do pracy w s\u0142u\u017cbach bhp przedsi\u0119biorstw, w firmach \u015bwiadcz\u0105cych us\u0142ugi w zakresie bhp oraz o\u015brodkach szkoleniowych kszta\u0142c\u0105cych w tej dziedzinie. Mog\u0105 by\u0107 zatrudnieni w s\u0142u\u017cbach bhp wszystkich sektor\u00f3w gospodarki: m.in. w zak\u0142adach produkcyjnych, szkolnictwie, s\u0142u\u017cbie zdrowia, s\u0142u\u017cbach mundurowych, administracji pa\u0144stwowej oraz samorz\u0105dach terytorialnych.\n\nCzas trwania:\n 2 semestry (X 2025 - IX 2026)\n\nTryb zg\u0142osze\u0144:\n Dokumenty nale\u017cy z\u0142o\u017cy\u0107 osobi\u015bcie lub przes\u0142a\u0107 poczt\u0105 lub e-mailem.\n\nLiczba miejsc:\n 35\n\nMiejsce zg\u0142osze\u0144:\n Wydzia\u0142 In\u017cynierii L\u0105dowej i Gospodarki Zasobami AGH\n al. Mickiewicza 30, 30-059 Krak\u00f3w\n pawilon A-4, pok\u00f3j 12, parter\u00a0\n\nOsoba przyjmuj\u0105ca zg\u0142oszenia:\n mgr in\u017c. Wojciech Cyrnek, tel. 12 617 20 74, wocy@agh.edu.pl\n\nTermin zg\u0142osze\u0144:\n 6 III 2025 - 30 IX 2025\n\nOp\u0142aty:\n 4 700 z\u0142 (p\u0142atno\u015b\u0107 po 2 350 z\u0142/semestr)\n\nformularz zg\u0142oszeniowy \nplik do pobrania\n\ndyplom uko\u0144czenia studi\u00f3w wy\u017cszych (do wgl\u0105du - celem po\u015bwiadczenia jego kopii za zgodno\u015b\u0107 z orygina\u0142em)\n\npo\u015bwiadczenie wniesienia op\u0142aty za studia podyplomowe za pierwszy semestr studi\u00f3w, nie p\u00f3\u017aniej ni\u017c w terminie 14 dni przed rozpocz\u0119ciem zaj\u0119\u0107 dydaktycznych w ramach studi\u00f3w podyplomowych\n\nStopka\n\nOferta studi\u00f3w podyplomowych\n\nDokumenty dla kandydat\u00f3w\n\nInformacje dla organizator\u00f3w\n\nKursy i szkolenia (IFK)\n\nBack", "metadata": {"url": "https://podyplomowe.agh.edu.pl/oferta-studiow-podyplomowych/bezpieczenstwo-i-higiena-pracy", "title": " Bezpiecze\u0144stwo i higiena pracy -- Studia podyplomowe ", "depth": 2, "duplicate": false, "content_hash": "397883811add8c07913f751b15b6a8e3", "word_count": 459, "headings": [{"level": 1, "text": "Bezpiecze\u0144stwo i higiena pracy"}, {"level": 2, "text": "Stopka"}]}}