{"content": "#  O nas -- Cybersecurity Centre \n\nURL: https://www.cc.agh.edu.pl/o-nas\nCrawled: 2025-03-19 21:39:14\n\nPrzejd\u017a do tre\u015bci\n\nPrzejd\u017a do stopki\n\n O nas \n\nCYBERBEZPIECZE\u0143STWO NA\u00a0AGH\n\nAGH rozwija si\u0119 jako uniwersytet przysz\u0142o\u015bci, zorientowany na podejmowanie wyzwa\u0144 naukowych, tworzenie rozwi\u0105za\u0144 technologicznych i technicznych s\u0142u\u017c\u0105cych gospodarce oraz wype\u0142nianie zada\u0144 wynikaj\u0105cych z potrzeb pa\u0144stwa. \u00a0\n\n W odpowiedzi na nowe wyzwania \u2013 konsekwencje zmian spo\u0142ecznych, technologicznych i instytucjonalnych o skali i znaczeniu trudnym dzi\u015b do przewidzenia, AGH powo\u0142uje do \u017cycia jednostki pomocnicze zorientowane na wsp\u00f3\u0142czesne problemy cyberbezpiecze\u0144stwa. \u00a0\n\nNale\u017c\u0105 do nich:\u00a0\n\nCentrum Cyberbezpiecze\u0144stwa\u00a0\n\nCentrum Technologii Bezpiecze\u0144stwa\n\nCentrum Bezpiecze\u0144stwa Informacji\n\nAGH dba r\u00f3wnie\u017c o kszta\u0142cenie przysz\u0142ych kadr dla cyberbezpiecze\u0144stwa, realizuj\u0105c kszta\u0142cenie w tym zakresie w ramach studi\u00f3w I-ego i II-stopnia, studi\u00f3w podyplomowych oraz szkole\u0144 i kurs\u00f3w.\n\nPoznaj ofert\u0119 kszta\u0142cenia\n\nO NAS\n\nSpecjalistyczne Centrum Cyberbezpiecze\u0144stwa powo\u0142ane przez AGH w Krakowie (CC AGH) prowadzi dzia\u0142alno\u015b\u0107 naukow\u0105, eksperck\u0105, edukacyjn\u0105, badawczo-rozwojow\u0105 i innowacyjno-wdro\u017ceniow\u0105 w obszarze bezpiecze\u0144stwa sieci i system\u00f3w ICT. Dzia\u0142amy, aby wzmocni\u0107 cyberbezpieczenstwo i cyberodporno\u015b\u0107 Polski i regionu.\n\nZesp\u00f3\u0142 CC AGH wsp\u00f3\u0142pracuje z naukowcami AGH oraz zewn\u0119trznymi ekspertami, w tym z: \u00a0\n\nPracownikami naukowymi i in\u017cynieryjnymi Wydzia\u0142u Informatyki AGH oraz Centrum Technologii Bezpiecze\u0144stwa\u00a0\n\nStudenckimi Ko\u0142ami Naukowymi\u00a0\n\nAbsolwentami i doktorantami realizuj\u0105cymi zadania badawcze, analityczne i programistyczne\n\nCC AGH rozwija wsp\u00f3\u0142prac\u0119 regionaln\u0105, krajow\u0105 i mi\u0119dzynarodow\u0105 w ramach projekt\u00f3w B+R+I (badania, rozw\u00f3j, innowacje) finansowych ze \u015brodk\u00f3w publicznych \u2013 krajowych i unijnych oraz we wsp\u00f3\u0142pracy z sektorem komercyjnym. Centrum \u015bwiadczy tak\u017ce us\u0142ugi bezpiecze\u0144stwa oraz doradcze dla instytucji i organizacji w Polsce.\u00a0\n\nAGH i CC jest cz\u0142onkiem ECSO (The European Cyber Security Organisation) - najwi\u0119kszej organizacji bran\u017cowej w Unii Europejskiej, skupiaj\u0105cej przesz\u0142o 300 interesariuszy cyberbezpiecze\u0144stwa z sektora prywatnego i publicznego, w tym ponad 70 uniwersytet\u00f3w i organizacji badawczych. CC AGH aktywnie wspiera dzia\u0142alno\u015b\u0107 Polskiego Klastra Cyberbezpiecze\u0144stwa #CyberMadeInPoland.\n\nNasz\u0105 misj\u0105 jest zapewnienie innowacyjnych rozwi\u0105za\u0144 i us\u0142ug dla wzmocnienia rozwoju zdolno\u015bci niezb\u0119dnych dla krajowego systemu cyberbezpiecze\u0144stwa oraz budowania cyberodporno\u015bci. Jest to obecnie jedno z istotniejszych wyzwa\u0144 na poziomie krajowym i mi\u0119dzynarodowym.\n\nPolska w ostatnich latach sta\u0142a si\u0119 jednym z najszybciej rozwijaj\u0105cych si\u0119 w Europie rynk\u00f3w us\u0142ug cyfrowych i internetu rzeczy, a tak\u017ce obszarem dynamicznej transformacji technologicznej. Jednocze\u015bnie, wraz z rozpocz\u0119ciem przez Rosj\u0119 dzia\u0142a\u0144 wojennych na Ukrainie, sta\u0142a si\u0119 krajem frontowym nara\u017conym na znacznie wi\u0119ksz\u0105 ni\u017c dotychczas liczb\u0119 cyberatak\u00f3w nakierowanych na sektor publiczny i prywatny. Rozw\u00f3j technologii oraz wyzwania geopolityczne generuj\u0105 nowe zagro\u017cenia w zakresie cyberbezpiecze\u0144stwa os\u00f3b prywatnych, przedsi\u0119biorstw, uczelni i pa\u0144stwa.\u00a0\n\nNa rynku istnieje zapotrzebowanie na wyspecjalizowane us\u0142ugi, nowe rozwi\u0105zania dla bezpiecze\u0144stwa sieci i system\u00f3w IT i OT, a tak\u017ce na ekspert\u00f3w, zdolnych zapewni\u0107 cyberbezpiecze\u0144stwo i zwalcza\u0107 cyberprzest\u0119pczo\u015b\u0107, wspieraj\u0105c w tym zakresie r\u00f3\u017cne sektory gospodarki oraz organy pa\u0144stwa. Jednocze\u015bnie zauwa\u017calny jest dotkliwy brak centr\u00f3w kompetencji, inkubator\u00f3w i akcelerator\u00f3w technologicznych oraz centr\u00f3w szkoleniowych w kraju, specjalizuj\u0105cych si\u0119 w tematyce cyberbezpiecze\u0144stwa i zapewniaj\u0105cych w tym obszarze potrzebne pa\u0144stwu wsparcie. \u00a0\n\nW opracowanej Strategii Cyberbezpiecze\u0144stwa Rzeczypospolitej Polskiej na lata 2019-2024 przygotowanie oraz wdro\u017cenie sprawnego i nowoczesnego systemu szkolenia pracownik\u00f3w oraz funkcjonariuszy s\u0142u\u017cb w tym zakresie powierzono uczelniom wy\u017cszym.\n\n Projekty badawczo-rozwojowe \n\nJeste\u015bmy liderem i cz\u0142onkiem konsorcj\u00f3w projektowych m.in. w ramach krajowych i unijnych program\u00f3w wsparcia rozwoju zdolno\u015bci i kompetencji dla budowy cyberbezpieczenstwa i cyberodporno\u015bci.\n\nCi\u0105g\u0142a wymiana wiedzy i do\u015bwiadcze\u0144 z uczelniami, sektorem publicznym i prywatnym w Polsce i na \u015bwiecie pozwala nam przewidywa\u0107 trendy i projektowa\u0107 kolejne dzia\u0142ania badawczo-rozwojowe, kluczowe dla cyberbezpiecze\u0144stwa.\n\nChcemy wspiera\u0107 tak\u017ce kraje rozwijaj\u0105ce si\u0119 poprzez transfer wiedzy i zdolno\u015bci.\u00a0\n\n Wspieranie innowacji \n\nAktywnie wspieramy budow\u0119 ekosystemu innowacji technologicznych z zastosowaniem dla cyberbezpiecze\u0144stwa i odporno\u015bci.\u00a0\u00a0\u00a0\n\nOferujemy:\u00a0\n\nMentoring technologiczny\u00a0\n\nWsparcie w walidacji technologicznej i rozwoju pomys\u0142u/produktu we wsp\u00f3\u0142pracy z u\u017cytkownikami\u00a0\n\nPartnerstwa technologiczne\u00a0\n\n \u015awiadczenie us\u0142ug cyberbezpiecze\u0144stwa dla uczelni, administracji publicznej i firm \n\nDzi\u0119ki wsp\u00f3\u0142pracy z Samodzieln\u0105 Sekcj\u0105 Monitorowania Cyberbezpiecze\u0144stwa i dost\u0119powi do najnowszych narz\u0119dzi, infrastruktury i technologii, AGH\u00a0monitoruje i reagujemy na pojawiaj\u0105ce si\u0119 zagro\u017cenia. Pracownicy i eksperci AGH zapewniaj\u0105 szeroki wachlarz wsparcia w:\u00a0\n\nPog\u0142\u0119bianiu cyber kompetencji\u00a0\n\nZwi\u0119kszaniu bezpiecze\u0144stwa firm i instytucji\u00a0\n\nKszta\u0142ceniu przysz\u0142ych specjalist\u00f3w cyberbezpiecze\u0144stwa\u00a0\n\nBudowania gotowo\u015bci w zakresie wdra\u017cania us\u0142ug Security Operations Centers (SOC)\u00a0\n\nOpracowujemy r\u00f3wnie\u017c raporty i analizy oraz \u015bwiadczymy dzia\u0142alno\u015b\u0107 doradcz\u0105 w obszarze cyberbezpiecze\u0144stwa, zwalczania cyberprzest\u0119pczo\u015bci oraz rozwoju innowacji technologicznych.\u00a0\n\n Studia, szkolenia i kursy \n\nWraz z kadr\u0105 AGH oraz ekspertami zewn\u0119trznymi prowadzimy dzia\u0142alno\u015b\u0107 edukacyjn\u0105 dla pracownik\u00f3w administracji pa\u0144stwowej i samorz\u0105dowej, firm prywatnych i wszystkich zainteresowanych uzyskaniem wiedzy praktycznej z zakresu cyberbezpieczenstwa.\u00a0\n\nRealizujemy tak\u017ce szkolenia zamawiane zgodnie ze Strategi\u0105 Cyberbezpiecze\u0144stwa Rzeczypospolitej Polskiej.\n\n Opracowywanie innowacyjnych technologii dla cyberbezpiecze\u0144stwa \n\nWsp\u00f3\u0142praca z in\u017cynierami AGH oraz \u015brodowisko deweloperskie oparte na zasobach uczelni, a tak\u017ce wsp\u00f3\u0142praca technologiczna z firmami z bran\u017cy cybersecurity pozwalaj\u0105 nam wspiera\u0107 tworzenie dedykowanych rozwi\u0105za\u0144 informatycznych, podnosz\u0105cych bezpiecze\u0144stwo sieci i system\u00f3w IT / OT.\n\nMi\u0119dzysektorowa i mi\u0119dzynarodowa wymiana wiedzy i do\u015bwiadcze\u0144 mo\u017ce zosta\u0107 wykorzystana do opracowywania narz\u0119dzi i rozwi\u0105za\u0144 w zakresie m.in. atrybucji, CTI, rozwoju platform cyber range czy identyfikacji zero-day.\n\n Wyr\u00f3wnywanie szans w bran\u017cy cyberbezpiecze\u0144stwa \n\nWspieramy inicjatyw\u0119 Women4Cyber Poland, b\u0119d\u0105c\u0105 cz\u0119\u015bci\u0105 powo\u0142anej w 2019 r. przez ECSO europejskiej fundacji Women4Cyber z siedzib\u0105 w Brukseli.\n\nCz\u0142onkinie Women4Cyber Poland realizuj\u0105 projekty edukacyjne, mentoringowe, \u015bwiadomo\u015bciowe (w tym kampanie spo\u0142eczne). Inicjatywa promuje rozw\u00f3j otwartego i inkluzywnego systemu cyberbezpiecze\u0144stwa. Zach\u0119ca kobiety na wszystkich etapach kariery, do podejmowania dzia\u0142alno\u015bci zawodowej, naukowej i badawczo-rozwojowej w obszarze cyberbezpiecze\u0144stwa i nowych technologii.\n\n European Cyber Security Organisation \n\nhttps://ecs-org.eu/\n\nEuropejska Organizacja ds. Cyberbezpiecze\u0144stwa (ECSO) jest najwi\u0119ksz\u0105 organizacj\u0105 bran\u017cow\u0105 w UE, kt\u00f3ra przyczynia si\u0119 do rozwoju spo\u0142eczno\u015bci cyberbezpiecze\u0144stwa i budowania europejskiego ekosystemu cyberbezpiecze\u0144stwa.\u00a0\n\nECSO skupia przesz\u0142o 300 interesariuszy cyberbezpiecze\u0144stwa ze sektora prywatnego, publicznego i akademickiego, w tym ponad 70 uniwersytet\u00f3w i organizacji badawczych. AGH w Krakowie jest cz\u0142onkiem organizacji a przedstawiciele CC AGH bior\u0105 udzia\u0142 w wielu jej dzia\u0142aniach.\u00a0\n\n Polski Klaster Cyberbezpiecze\u0144stwa #CyberMadeInPoland \n\nhttps://cybermadeinpoland.pl/\u00a0\n\nKlaster #CyberMadeInPoland powsta\u0142 jako platforma do wsp\u00f3\u0142pracy oraz promocji polskiego przemys\u0142u cyberbezpiecze\u0144stwa. Obecnie skupia ponad 45 firm. Jego celem jest kszta\u0142towanie i rozw\u00f3j bezpiecznej cyberprzestrzeni w Polsce oraz promowanie polskich firm poza granicami kraju. Klaster stymulowa\u0107 ma tak\u017ce wsp\u00f3\u0142prac\u0119 sektora z instytucjami naukowymi, podmiotami administracji publicznej, mi\u0119dzynarodowymi korporacjami, izbami bran\u017cowymi i handlowymi, oraz innymi partnerami.\u00a0\u00a0\n\nKlaster jest jedyn\u0105 w Polsce instytucj\u0105 upowa\u017cnion\u0105 przez ECSO do przyznawania znaku jako\u015bci Cybersecurity Made in Europe.\u00a0\u00a0\n\nCC AGH i Klaster prowadz\u0105 wsp\u00f3lne dzia\u0142ania na podstawie porozumienia o wsp\u00f3\u0142pracy.\u00a0\u00a0\n\n Uniwersytet Jagiello\u0144ski (UJ) \n\nhttps://www.uj.edu.pl/\u00a0\n\nZa\u0142o\u017cony w 1364 roku Uniwersytet Jagiello\u0144ski w Krakowie to najstarsza polska uczelnia i jeden z najstarszych uniwersytet\u00f3w na \u015bwiecie. Wsp\u00f3\u0142cze\u015bnie w sk\u0142ad UJ wchodzi trzyna\u015bcie wydzia\u0142\u00f3w g\u0142\u00f3wnych oraz trzy wydzia\u0142y Collegium Medicum. W 2021 roku w rankingu szk\u00f3\u0142 wy\u017cszych miesi\u0119cznika Perspektywy UJ zosta\u0142 sklasyfikowany jako najlepsza uczelnia wy\u017csza w Polsce.\u00a0\n\nUJ posiadaj\u0105c rozbudowan\u0105 infrastruktur\u0119 IT, pragnie zapewni\u0107 w\u0142a\u015bciwy poziom bezpiecze\u0144stwa cyfrowego swoich sieci, system\u00f3w oraz danych wytwarzanych i u\u017cytkowanych przez swoich pracownik\u00f3w oraz student\u00f3w. Z tego powodu UJ wraz z innymi krakowskimi uczelniami podpisa\u0142 Porozumienie o wsp\u00f3\u0142pracy w zakresie cyberbezpiecze\u0144stwa. UJ jest tak\u017ce konsorcjantem projektu SOCCER, realizowanego m.in. przez Centrum Cyberbezpiecze\u0144stwa AGH.\u00a0\n\n Politechnika Krakowska (PK) \n\nhttps://www.pk.edu.pl/index.php?lang=pl\n\nPolitechnika Krakowska to uczelnia o ponad 75-letniej tradycji kszta\u0142cenia kadr in\u017cynierskich w 8 dyscyplinach naukowych. Obecnie uczelnia kszta\u0142ci 14 tys. student\u00f3w na studiach stacjonarnych i niestacjonarnych I i II stopnia oraz doktoranckich i podyplomowych.\n\nPK jest uczelni\u0105 k\u0142ad\u0105c\u0105 du\u017cy nacisk na transfer innowacyjnych technologii i produkt\u00f3w do gospodarki oraz komercjalizacj\u0119 bada\u0144 naukowych. Dzia\u0142ania w obszarze cyberbezpiecze\u0144stwa obejmuj\u0105 wykrywanie i aktywn\u0105 ochron\u0119 zagro\u017ce\u0144 bezpiecze\u0144stwa, modelowanie i rozpoznawanie atak\u00f3w, budowanie nowatorskich schemat\u00f3w kryptograficznych oraz rozwi\u0105za\u0144 opartych na zdecentralizowanych sieciach i modelach. PK jest jednym z sygnatariuszy Porozumienia o wsp\u00f3\u0142pracy w zakresie cyberbezpiecze\u0144stwa.\n\n Uniwersytet Ekonomiczny w Krakowie (UEK) \n\nhttps://uek.krakow.pl/\n\nUniwersytet Ekonomiczny w Krakowie to nowoczesna uczelnia z tradycjami si\u0119gaj\u0105cymi 1925 roku. Prowadz\u0105c liczne badania naukowe oraz kszta\u0142c\u0105c obecnie 15 tys. student\u00f3w, Uniwersytet nale\u017cy do najwi\u0119kszych o\u015brodk\u00f3w naukowo-badawczych o profilu ekonomicznym w Polsce.\u00a0\u00a0\n\nUEK w Krakowie jest uczelni\u0105 specjalizuj\u0105c\u0105 si\u0119 w prowadzeniu dzia\u0142alno\u015bci naukowej i dydaktycznej w dziedzinie nauk spo\u0142ecznych, a w szczeg\u00f3lno\u015bci w zakresie: bezpiecze\u0144stwa ekonomicznego, spo\u0142ecznego, energetycznego, politycznego, kulturowego, prawnego, ekologicznego, \u017cywno\u015bciowego i informatycznego.\u00a0\n\nUniwersytet podpisa\u0142 Porozumienie o wsp\u00f3\u0142pracy w zakresie cyberbezpiecze\u0144stwa.\u00a0\n\n Uniwersytet Rolniczy (URK) \n\nhttps://urk.edu.pl/\u00a0\n\nUniwersytet Rolniczy im. Hugona Ko\u0142\u0142\u0105taja w Krakowie od lat 50 prowadzi specjalistyczn\u0105 dzia\u0142alno\u015b\u0107 badawcz\u0105 i edukacyjn\u0105, obejmuj\u0105c\u0105 sektory rolniczy, \u017cywno\u015bciowy, le\u015bny oraz ochrony i kszta\u0142towania \u015brodowiska, we wszystkich aspektach ich funkcjonowania.\n\nDzia\u0142alno\u015b\u0107 w zakresie cyberbezpiecze\u0144stwa obejmuje wszystkie obszary Uniwersytetu. Na Uniwersytecie dzia\u0142alno\u015b\u0107 swoj\u0105 prowadzi Centrum Badawczo Rozwojowego Rolnictwa 4.0, czego pochodn\u0105 jest kszta\u0142cenie w zakresie bioinformatyki i analizy danych, z ukierunkowaniem na tworzenie modeli prognostycznych na potrzeby bezpiecze\u0144stwa \u017cywno\u015bciowego oraz bezpiecze\u0144stwa \u015brodowiska. Cyberbezpiecze\u0144stwo jest zasadniczym elementem gromadzenia i przetwarzania du\u017cych ilo\u015bci danych, wykorzystywanych w tych obszarach.\n\nUR jest zar\u00f3wno sygnatariuszem Porozumienia o wsp\u00f3\u0142pracy w zakresie cyberbezpiecze\u0144stwa jak i konsorcjantem SOCCER.\n\n Uniwersytet Tom\u00e1\u0161a Baty w Zlinie (TBU) \n\nhttps://www.utb.cz/en/\n\nTBU jest otwart\u0105 i wszechstronn\u0105 instytucj\u0105 szkolnictwa wy\u017cszego, rozwijan\u0105 zgodnie z pi\u0119cioma g\u0142\u00f3wnymi warto\u015bciami: przedsi\u0119biorczo\u015bci\u0105, otwarto\u015bci\u0105, u\u017cyteczno\u015bci\u0105, kreatywno\u015bci\u0105 i odpowiedzialno\u015bci\u0105. Uniwersytet nale\u017cy do pierwszych instytucji szkolnictwa wy\u017cszego w Czechach, kt\u00f3re otrzyma\u0142y akredytacj\u0119 instytucjonaln\u0105.\u00a0\n\nNa sze\u015bciu wydzia\u0142ach TBU studiuje ponad 9 000 student\u00f3w. Studenci zagraniczni stanowi\u0105 10% student\u00f3w, co pomaga stworzy\u0107 mi\u0119dzynarodowe \u015brodowisko na Uniwersytecie.\u00a0\u00a0\n\nW dziedzinie bada\u0144 TBU osi\u0105gn\u0119\u0142a znacz\u0105ce wyniki g\u0142\u00f3wnie w obszarze in\u017cynierii polimer\u00f3w, informatyki stosowanej i kreatywnych specjalizacji.\u00a0\n\nTBU jest cz\u0142onkiem konsorcjum SOCCER.\u00a0\n\n Uniwersytet Masaryka (MUNI) \n\nhttps://www.muni.cz/en\n\nUniwersytet Masaryka zosta\u0142 za\u0142o\u017cony w 1919 roku w Brnie, z czterema wydzia\u0142ami za\u0142o\u017cycielskimi: Prawa, Medycyny, Nauki i Sztuki. Uniwersytet realizuje kszta\u0142cenie na 10 wydzia\u0142ach, w ramach 400 program\u00f3w studi\u00f3w.\u00a0\n\nMUNI dzieli najnowocze\u015bniejsze zaplecze badawcze z sze\u015bcioma instytucjami partnerskimi. Jest partnerem m.in. CEITEC \u2013- centrum doskona\u0142o\u015bci naukowej w dziedzinie nauk przyrodniczych, zaawansowanych materia\u0142\u00f3w i technologii.\u00a0\n\nKa\u017cdego roku Uniwersytet publikuje 400 ksi\u0105\u017cek i wydajemy ponad 50 czasopism i magazyn\u00f3w studenckich, co czyni MUNI jednym z najbardziej aktywnych wydawc\u00f3w literatury naukowej i popularnonaukowej w Czechach.\u00a0\u00a0\n\nUniwersytet Masaryka jest cz\u0142onkiem konsorcjum SOCCER.\u00a0\n\n Uniwersytet Pavola Jozefa \u0160af\u00e1rika w Koszycach (UPJ\u0160) \n\nhttps://www.upjs.sk/en/\n\nUniwersytet Pavola Jozefa \u0160af\u00e1rika zosta\u0142 za\u0142o\u017cony w 1959 r. UPJ\u0160 jest uznanym na arenie mi\u0119dzynarodowej uniwersytetem badawczym i jedn\u0105 z najbardziej aktywnych instytucji naukowo-badawczych na S\u0142owacji, zar\u00f3wno pod wzgl\u0119dem wsparcia finansowego dla bada\u0144 naukowych, jak i wynik\u00f3w osi\u0105ganych w dzia\u0142alno\u015bci badawczej. Zespo\u0142y naukowe s\u0105 zaanga\u017cowane w mi\u0119dzynarodowe projekty badawcze poprzez programy Ministerstwa Edukacji, Nauki, Bada\u0144 i Sportu Republiki S\u0142owackiej, Horizon Europe, ESFRI i inne programy UE. UPJ\u0160 jest tak\u017ce cz\u0142onkiem konsorcjum SOCCER.\u00a0\n\n Uniwersytet Mykolasa Romerisa (MRU) \n\nhttps://www.mruni.eu/en/\n\nMRU tu najwi\u0119kszy wyspecjalizowany uniwersytet nauk spo\u0142ecznych na Litwie, kt\u00f3rego najwa\u017cniejszymi obszarami studi\u00f3w i bada\u0144 s\u0105: prawo, bezpiecze\u0144stwo publiczne i administracja publiczna. Uczelnia kszta\u0142ci w zakresie nauk o edukacji, ekonomii, nauk humanistycznych, komunikacji, polityki, psychologii, socjologii i zarz\u0105dzania. Na Uniwersytecie studiuje oko\u0142o 7500 student\u00f3w.\n\nMRU jako pierwszy na Litwie rozpocz\u0105\u0142 wdra\u017canie wsp\u00f3lnych program\u00f3w studi\u00f3w z uniwersytetami we Francji, Austrii i Finlandii oraz rozwin\u0105\u0142 silne partnerstwa badawcze z Kore\u0105 Po\u0142udniow\u0105 i innymi uniwersytetami w regionie azjatyckim. Ka\u017cdego roku na Uniwersytecie publikowanych jest oko\u0142o 600 prac badawczych i realizowanych oko\u0142o 50 projekt\u00f3w badawczych.\n\nUniwersytet Mykolasa Romerisa jest cz\u0142onkiem konsorcjum SOCCER.\n\n Uniwersytet w Tartu (UT) \n\nhttps://ut.ee/en\n\nUT to najwi\u0119kszy i najstarszy uniwersytet w Estonii, za\u0142o\u017cony w 1632 r. Uniwersytet jest czo\u0142ow\u0105 uczelni\u0105 w krajach ba\u0142tyckich w dziedzinie technologii informacyjnych. Znajduje si\u0119 on w\u015br\u00f3d 200 najlepszych uniwersytet\u00f3w na \u015bwiecie w rankingu specjalistycznym Times Higher Education z zakresu informatyki. Uniwersytecki Cyber Security Hub skupia badania i dzia\u0142alno\u015b\u0107 edukacj\u0105 \u015bwiadczon\u0105 przez r\u00f3\u017cne katedry badawcze Instytutu Informatyki i realizuje kilka projekt\u00f3w badawczych w dziedzinie cyberbezpiecze\u0144stwa. Zesp\u00f3\u0142 projektowy TU zajmuje si\u0119, zarz\u0105dza, monitoruje i zabezpiecza Esto\u0144sk\u0105 Naukow\u0105 Infrastruktur\u0119 Obliczeniow\u0105. Uniwersytet w Tartu jest cz\u0142onkiem ECSO oraz konsorcjum SOCCER.\u00a0\n\n CESNET \n\nhttps://www.cesnet.cz/?lang=en\n\nCESNET jest stowarzyszeniem uniwersytet\u00f3w Czech i Czeskiej Akademii Nauk. Obs\u0142uguje i rozwija krajow\u0105 infrastruktur\u0119 cyfrow\u0105 dla nauki, bada\u0144 i edukacji, kt\u00f3ra obejmuje sie\u0107 komputerow\u0105, sieci obliczeniowe, przechowywanie danych i \u015brodowisko wsp\u00f3\u0142pracy.\u00a0\u00a0\n\nStowarzyszenie prowadzeni samodzieln\u0105 dzia\u0142alno\u015bci badawczo-rozwojow\u0105 w dziedzinie technologii informacyjno-komunikacyjnych, wspiera edukacj\u0119, rozwija i administruje krajowe infrastruktury ICT.\u00a0\u00a0\n\nCESNET nale\u017cy do konsorcjum SOCCER.\u00a0\n\n Centrum Technologii Bezpiecze\u0144stwa AGH (CTB) \n\nhttps://www.ctb.agh.edu.pl/pl/\n\nMisj\u0105 CTB jest podejmowanie dzia\u0142a\u0144 przyczyniaj\u0105cych si\u0119 do podnoszenia poziomu bezpiecze\u0144stwa z wykorzystaniem nowoczesnych technologii informatycznych.\u00a0\n\nTrzon Centrum stanowi\u0105 pracownicy naukowo-dydaktyczni Wydzia\u0142u Informatyki, a w szczeg\u00f3lno\u015bci cz\u0142onkowie Laboratorium Informatyki \u015aledczej, posiadaj\u0105cy do\u015bwiadczenie w realizacji przedsi\u0119wzi\u0119\u0107 wspomagaj\u0105cych bezpiecze\u0144stwo pa\u0144stwa. W jego sk\u0142ad wchodz\u0105 nie tylko naukowcy, ale tak\u017ce zewn\u0119trzni eksperci oraz specjali\u015bci, programi\u015bci i analitycy. Wsp\u00f3\u0142pracuj\u0105 oni z funkcjonariuszami s\u0142u\u017cb bezpiecze\u0144stwa, jak r\u00f3wnie\u017c absolwentami i doktorantami realizuj\u0105cymi zadania badawcze, analityczne i programistyczne.\u00a0\n\n Laboratorium Informatyki \u015aledczej \n\nhttps://www.fslab.agh.edu.pl/\n\nLaboratorium dzia\u0142aj\u0105ce od 2006 roku na Wydziale Informatyki AGH. Zajmuje si\u0119 opracowywaniem i wytwarzaniem oprogramowania dla szeroko poj\u0119tych potrzeb bezpiecze\u0144stwa publicznego, w szczeg\u00f3lno\u015bci narz\u0119dzi wspieraj\u0105cych analiz\u0119 kryminaln\u0105.\n\n Polska Platforma Bezpiecze\u0144stwa Wewn\u0119trznego \n\nhttps://ppbw.pl/pl/\n\nOrganizacja o charakterze non-profit, kt\u00f3rej misj\u0105 jest zwi\u0119kszanie poziomu bezpiecze\u0144stwa w Polsce i Europie w szczeg\u00f3lno\u015bci poprzez realizacj\u0119 projekt\u00f3w wspieraj\u0105cych prac\u0119 s\u0142u\u017cb mundurowych. Prowadzi r\u00f3wnie\u017c dzia\u0142alno\u015b\u0107 szkoleniow\u0105 i audytow\u0105 oraz organizacj\u0119 specjalistycznych warsztat\u00f3w, webinari\u00f3w i konferencji.\u00a0\n\n Instytut Ko\u015bciuszki \n\nhttps://ik.org.pl/\n\nNiezale\u017cny, pozarz\u0105dowy instytut naukowo-badawczy o charakterze non-profit, za\u0142o\u017cony w 2000 r. Specjalizuje si\u0119 w tworzeniu strategicznych rekomendacji i kierunk\u00f3w rozwoju kluczowych polityk publicznych, stanowi\u0105cych merytoryczne wsparcie dla polskich i europejskich decydent\u00f3w politycznych. Organizator najwi\u0119kszej w Europie \u015arodkowo-Wschodniej konferencji na temat strategicznych wyzwa\u0144 cyberbezpiecze\u0144stwa CYBERSEC Forum, a tak\u017ce towarzysz\u0105cego EXPO, prezentuj\u0105cego ofert\u0119 produktowo-us\u0142ugow\u0105 firm z bran\u017cy cybersecurity.\n\nKONTAKT\n\nAdres do korespondencji:\n Centrum Cyberbezpiecze\u0144stwa AGH\n al. Mickiewicza 30\n 30-059 Krak\u00f3w\n Tel. +48 12 328 33 08\n E-mail: \ncybercentrum@agh.edu.pl\u00a0\n\nSiedziba:\n Centrum Informatyki AGH\u00a0\n ul. Kawiory 21\u00a0\n 30-055 Krak\u00f3w\u00a0\n\nPoznaj nasz zesp\u00f3\u0142\n\nStopka\n\nBack", "metadata": {"url": "https://www.cc.agh.edu.pl/o-nas", "title": " O nas -- Cybersecurity Centre ", "depth": 3, "duplicate": false, "content_hash": "a108e64aad83fafafac2d9f10541546e", "word_count": 2091, "headings": [{"level": 1, "text": "O nas"}, {"level": 2, "text": "CYBERBEZPIECZE\u0143STWO NA\u00a0AGH"}, {"level": 2, "text": "O NAS"}, {"level": 2, "text": "KONTAKT"}, {"level": 2, "text": "Stopka"}]}}