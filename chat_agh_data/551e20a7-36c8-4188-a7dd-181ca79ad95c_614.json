{"content": "# Budowa Studenckiego Centrum Konstrukcyjnego AGH\n\nURL: http://www.inwestycje.agh.edu.pl/projekty-mein/budowa-studenckiego-centrum-konstrukcyjnego-agh/\nCrawled: 2025-03-19 22:35:53\n\n\u201eBudowa Studenckiego Centrum Konstrukcyjnego AGH\u201d\nRodzaj inwestycji\nPrzedmiotem inwestycji jest budowa budynku hali z przeznaczeniem na Studenckie Centrum Konstrukcyjne AGH oraz jego podstawowe wyposa\u017cenie, w tym zakup specjalistycznych urz\u0105dze\u0144 warsztatowych. Centrum kumulowa\u0107 b\u0119dzie dzia\u0142alno\u015bci k\u00f3\u0142 naukowych student\u00f3w, wymagaj\u0105cych stosownego zaplecza technicznego. Obiekt b\u0119dzie wybudowany w standardzie obiekt\u00f3w techniczno-u\u017cytkowych, do czasowego pobytu ludzi w zale\u017cno\u015bci od warunk\u00f3w\nMo\u017cliwa ilo\u015b\u0107 os\u00f3b mog\u0105cych przebywa\u0107 w pomieszczeniach budynku to ok. 100 os\u00f3b, w tym student\u00f3w ok. 90%, a pracownik\u00f3w naukowo-dydaktycznych i administracyjnych uczelni ok. 10%.\nDane finansowe inwestycji\nDofinansowano z bud\u017cetu pa\u0144stwa - dotacja celowa Ministra Edukacji i Nauki\nDofinansowanie: 4 500 000 z\u0142\nCa\u0142kowita warto\u015b\u0107: 16 200 000 z\u0142\n\nLokalizacja inwestycji\nPrzedmiotowa inwestycja jest zlokalizowana na terenie g\u0142\u00f3wnego kampusu Akademii G\u00f3rniczo\u2013Hutniczej im. Stanis\u0142awa Staszica w Krakowie, przy ul. Kawiory 40, na dzia\u0142kach ewidencyjnych nr 653/44, 653/59, 772/31 (obr\u0119b 4 jednostka ewidencyjna Krowodrza), w miejscu istniej\u0105cych budynk\u00f3w D-9 i D-12, kt\u00f3re przewidziane s\u0105 do rozbi\u00f3rki.\n\nZakres rzeczowy i opis inwestycji\nCentrum sk\u0142ada\u0107 si\u0119 b\u0119dzie z hali (konstrukcja naziemna bez podpiwnicze\u0144) w kt\u00f3rej wydzielone b\u0119d\u0105 pomieszczenia na specjalistyczne warsztaty oraz pomieszczenia pomocnicze (projektowe, szkoleniowe, socjalne itp.).\nDla zapewnienia prawid\u0142owej dzia\u0142alno\u015bci zostan\u0105 wykonane nast\u0119puj\u0105ce pomieszczenia:\n-\u00a0 \u00a0 \u00a0 \u00a0 otwarta przestrze\u0144 do prototypowania,\n-\u00a0 \u00a0 \u00a0 \u00a0 pomieszczenia warsztatowe z nadzorem technicznym i nadzorem BHP wyposa\u017cone w maszyny i urz\u0105dzenia do prototypowania i obr\u00f3bki CNC element\u00f3w, suwnice, szafki na sprz\u0119t i narz\u0119dzia,\n-\u00a0 \u00a0 \u00a0 \u00a0 pomieszczenia dla potrzeb budowy uk\u0142ad\u00f3w elektronicznych (lutowanie, prototypowanie itp.) wyposa\u017cone w sto\u0142y do lutowania element\u00f3w, odci\u0105gi i du\u017c\u0105 ilo\u015b\u0107 szafek na elementy elektroniki,\n-\u00a0 \u00a0 \u00a0 \u00a0 pomieszczenia dedykowane do prac kompozytowych, wyposa\u017cone m.in. w odci\u0105gi, autoklaw, inst. spr\u0119\u017conego powietrza,\n-\u00a0 \u00a0 \u00a0 \u00a0 pomieszczenia dedykowane wy\u0142\u0105cznie do konstrukcyjnych prac komputerowych, czyli do projektowania i prowadzenia prac symulacyjnych wyposa\u017cone w wydajne komputery, rzutniki, ekrany TV i ergonomiczne sto\u0142y i krzes\u0142a,\n-\u00a0 \u00a0 \u00a0 \u00a0 pomieszczenia magazynowe dedykowane do sk\u0142adowania, rega\u0142y wysokiego sk\u0142adowania,\n-\u00a0 \u00a0 \u00a0 \u00a0 pomieszczenia reprezentacyjne dedykowane na spotkania zespo\u0142owe, spotkania z go\u015b\u0107mi, spotkania ze sponsorami wyposa\u017cone w du\u017ce ekrany TV lub rzutniki i profesjonalne nag\u0142o\u015bnienie,\n-\u00a0 \u00a0 \u00a0 \u00a0 pomieszczenia socjalne do przebrania si\u0119 w ubrania warsztatowe i z szafkami (szatnia), szafki metalowe zamykane, \u0142aweczki,\n-\u00a0 \u00a0 \u00a0 \u00a0 \u0142azienka m\u0119ska/\u017ce\u0144ska oraz prysznic.\nPomieszczenia zostan\u0105 wyposa\u017cone w instalacje elektryczne, wentylacyjne, spr\u0119\u017conego powietrza, internetowe, kontroli dost\u0119pu. Budynek b\u0119dzie posiada\u0142 bram\u0119 umo\u017cliwiaj\u0105c\u0105 wjazd samochodem dostawczym celem za\u0142adunku/wy\u0142adunku.\nDane powierzchniowe i ilo\u015bciowe\nParametry charakterystyczne budynku:\n\n\u00a0\u00a0\u00a0\u00a0\u00a0\u00a0 Wysoko\u015b\u0107 zabudowy: 11,6 m (budynek niski)\n\n\u00a0\u00a0\u00a0\u00a0\u00a0\u00a0 Ilo\u015b\u0107 kondygnacji naziemnych: 2\n\n\u00a0\u00a0\u00a0\u00a0\u00a0\u00a0 Powierzchnia zabudowy: 756,5 m\n2\n\n\u00a0\u00a0\u00a0\u00a0\u00a0\u00a0 Powierzchnia u\u017cytkowa: 1 322 m\n2\n\n\u00a0\u00a0\u00a0\u00a0\u00a0\u00a0 Kubatura: 8 580 m\n3\u00a0\n\nPowierzchnia ca\u0142kowita: 1 700 m\n2\n\nUzasadnienie celowo\u015bci inwestycji\nG\u0142\u00f3wnym celem inwestycji jest uzyskanie nowej powierzchni umo\u017cliwiaj\u0105cej studentom prowadzenie dzia\u0142alno\u015bci techniczno-naukowej. Centrum pozwoli na stworzenie warunk\u00f3w umo\u017cliwiaj\u0105cych kreowanie i wspomaganie rozwoju interdyscyplinarnych projekt\u00f3w studenckich. Budynek b\u0119dzie sprzyja\u0142 tworzeniu i rozwijaniu nowych, cz\u0119sto innowacyjnych rozwi\u0105za\u0144 technicznych oraz wykorzystaniu w praktyce wiedzy zdobytej w ramach kszta\u0142cenia w Uczelni. Budowa Studenckiego Centrum Konstrukcyjnego AGH zwi\u0105zana jest z potrzebami stworzenia centrum do dzia\u0142alno\u015bci student\u00f3w, w zakresie ich aktywno\u015bci w kreowaniu rozwi\u0105za\u0144 prototypowych, kt\u00f3ra obecnie widoczna jest w dzia\u0142alno\u015bci k\u00f3\u0142 naukowych takich jak m.in. AGH Racing (samochody elektryczne), Eko-Energia (Turbiny wiatrowe), AGH Solar Plane (szybowce nap\u0119dzane energi\u0105 s\u0142oneczn\u0105), AGH Space Systems (budowa rakiet), MechaniCAD (budowa pojazdu o nap\u0119dzie wodorowym). Korzy\u015bci wynikaj\u0105ce z tych dzia\u0142a\u0144 zwi\u0119ksz\u0105 oddzia\u0142ywanie na otoczenie spo\u0142eczne, gospodarcze i mi\u0119dzynarodowe. Wi\u0119kszo\u015b\u0107 projekt\u00f3w wype\u0142nia cele strategiczne uczelni badawczej, i wspiera tworzenie innowacyjnych rozwi\u0105za\u0144 zgodnie z za\u0142o\u017ceniami PEP 2040. Dla przedmiotowej inwestycji zosta\u0142a opracowana koncepcja i uzyskana decyzja o ustaleniu lokalizacji inwestycji celu publicznego. Aktualnie procedowane jest uzyskanie decyzji pozwolenia na budow\u0119 oraz opracowywany jest wielobran\u017cowy projekt wykonawczy.", "metadata": {}}