{"content": "# Nominacja profesorska dla prof. dr. hab. in\u017c. Szymona Szotta | Wydzia\u0142 Informatyki, Elektroniki i Telekomunikacji AGH\n\nURL: https://iet.agh.edu.pl/nominacja-profesorska-dla-prof-dr-hab-inz-szymona-szotta/\nCrawled: 2025-03-19 21:31:09\n\nNominacja profesorska dla prof. dr. hab. in\u017c. Szymona Szotta\n\nInformacje dla student\u00f3w\n\nWydarzenia\n\nOsi\u0105gni\u0119cia\n\nKonkursy\n\nStypendia i wyjazdy\n\nOferty pracy \u2013 badania\n\nMamy zaszczyt i przyjemno\u015b\u0107 poinformowa\u0107, \u017ce decyzj\u0105 Prezydenta Polski Andrzeja Dudy \nprof. dr hab. in\u017c. Szymon Szott\n otrzyma\u0142 tytu\u0142 naukowy Profesora.\nSzymon Szott uzyska\u0142 tytu\u0142y magistra in\u017cyniera i doktora telekomunikacji na Akademii G\u00f3rniczo-Hutniczej w Krakowie, odpowiednio w 2006 i 2011 roku. W 2018 z\u0142o\u017cy\u0142 prac\u0119 habilitacyjn\u0105 pt. \u201eAnaliza i projektowanie elastycznych bezprzewodowych sieci lokalnych\u201d i uzyska\u0142 stopie\u0144 doktora habilitowanego. Od pocz\u0105tku swojej pracy zawodowej jest zwi\u0105zany z \nInstytutem Telekomunikacji,\n a jego zainteresowania koncentruj\u0105 si\u0119 na lokalnych sieciach bezprzewodowych Wi-Fi.\nW swojej karierze, Szymon Szott pracowa\u0142 w ramach grupy roboczej IEEE 802.11 opracowuj\u0105cej standardy Wi-Fi, grupy roboczej ETSI dotycz\u0105cej autonomicznego zarz\u0105dzania sieciami oraz by\u0142 cz\u0142onkiem zarz\u0105du Stowarzyszenia Top 500 Innovators.\nOdby\u0142 te\u017c sta\u017ce naukowe na Uniwersytecie w Palermo (W\u0142ochy) oraz na Uniwersytecie Stanforda (USA).\nSzymon Szott jest recenzentem mi\u0119dzynarodowych czasopism i konferencji oraz promotorem prac dyplomowych (wyr\u00f3\u017cnianych m.in. w konkursie Engineer 4 Science). Bra\u0142 udzia\u0142 w projektach europejskich (DAIDALOS II, CONTENT, CARMEN, MEDUSA, FLAVIA, PROACTIVE, RESCUE), jak r\u00f3wnie\u017c w projektach finansowanych przez Ministerstwo Nauki i Szkolnictwa Wy\u017cszego oraz Narodowe Centrum Nauki. Jest wsp\u00f3\u0142autorem oko\u0142o 90 recenzowanych publikacji naukowych.\nAktualnie Szymon Szott kieruje projektem MLDR: Interfejs radiowy oparty na uczeniu maszynowym finansowany z NCN. Jego zesp\u00f3\u0142, wraz z naukowcami z Pompeu Fabra University (Barcelona, Hiszpania), University of Oulu (Oulu, Finlandia) oraz Centrale Sup\u00e9lec (Pary\u017c, Francja), pracuje nad opracowaniem nowoczesnego interfejsu radiowego sterowanego przez sztuczn\u0105 inteligencj\u0119 w celu poprawy efektywno\u015bci wykorzystania nielicencjonowanych kana\u0142\u00f3w radiowych.\nProwadzi liczne wyk\u0142ady, \u0107wiczenia audytoryjne i projektowe dla student\u00f3w \nTeleinformatyki\n i \nCyberbezpiecze\u0144stwa\n dotycz\u0105ce m.in. badania wydajno\u015bci system\u00f3w, metod symulacyjnych, jako\u015bci obs\u0142ugi w sieciach oraz bezpiecznych system\u00f3w komunikacyjnych.\nSk\u0142adamy serdeczne gratulacje Panu Profesorowi, \u017cycz\u0105c dalszych sukces\u00f3w w realizacji kolejnych plan\u00f3w naukowych.\n\nProf. Szymon Szott podczas wyk\u0142adu inauguracyjnego Wydzia\u0142u. \nFot. Mariusz Bembenek\n\nInformacje dla student\u00f3w\n\nWydarzenia\n\nOsi\u0105gni\u0119cia\n\nKonkursy\n\nStypendia i wyjazdy\n\nOferty pracy \u2013 badania", "metadata": {"url": "https://iet.agh.edu.pl/nominacja-profesorska-dla-prof-dr-hab-inz-szymona-szotta/", "title": "Nominacja profesorska dla prof. dr. hab. in\u017c. Szymona Szotta | Wydzia\u0142 Informatyki, Elektroniki i Telekomunikacji AGH", "depth": 3, "duplicate": false, "content_hash": "02e009bcb1e60347294ed43749e65473", "word_count": 316, "headings": [{"level": 1, "text": "Nominacja profesorska dla prof. dr. hab. in\u017c. Szymona Szotta"}]}}